# -*- mode: mandoku-view; -*-
#+TITLE: 河南通志
#+DATE: 2015-08-24 22:42:00.313277
#+PROPERTY: ID KR2k0047
#+PROPERTY: BASEEDITION WYG    
#+PROPERTY: JUAN 卷四十二
<pb:KR2k0047_WYG_042-1a>¶
　欽定四庫全書¶
　　河南通志巻四十二¶
　　　學校上¶
　　記稱始立學者必釋奠於先聖先師于以取賢斂¶
　　才焉學校為儲才之地由來尚矣古之教者羣天¶
　　下之學士于庠序校之中春秋教以禮樂冬夏教¶
　　以詩書俾之所聞無異言所見無異行優而柔之¶
　　日化而不自知夫而後材全而德良行成而名尊¶
<pb:KR2k0047_WYG_042-1b>¶
　　居則為良士出則為名臣風俗成而人材輩出由此¶
　　道也我¶
聖祖仁皇帝崇儒重道文教誕敷復¶
御製訓飭士子文以摩厲而整齊之¶
　皇上御極之二年増定諸賢從祀又¶
進封先師前五代皆王爵祠以崇聖典極隆矣至所以訓士者¶
　命直省學臣於試文外復别其行之優劣以示勸懲始¶
　頒¶
<pb:KR2k0047_WYG_042-2a>¶
聖諭訓令朔望以次宣講近復¶
　頒經書性理於學宫又¶
　命發帑金於各省㑹書院為士子講讀膏火之資¶
　諭封疆大吏殫心奉行黜浮崇實将使天下學士蒸蒸¶
　　向風上嫓隆古中州多士夫豈無修明理學宏裕經¶
　　綸足以接薪傳而翼文治者志學校¶
　　開封府¶
　　　開封府儒學舊在府治東南隅元以宋國子監故¶
<pb:KR2k0047_WYG_042-2b>¶
　　　址建為汴梁路學明洪武三年改為開封府儒學¶
　　　三十三年夏圯於水永樂五年徙於麗景門西北¶
　　　即今所也内建大成殿殿之前列兩廡神庫㦸門¶
　　　泮池櫺星門東列庖舍牲房名賢祠射圃西列明¶
　　　倫堂四齋尊經閣廩庾會饌堂後列官廨分置號¶
　　　舍於左右(其規制各府州縣學大畧皆同或廟學/有左右前後不同者則各因地便耳)¶
　　　天順五年廟學又圯於水知府舒曈修葺成化十¶
　　　六年知府張岫増置齋&KR0043;所及興賢毓秀二坊嘉¶
<pb:KR2k0047_WYG_042-3a>¶
　　　靖十年建明倫堂於學東建敬一亭於學北(各府/州縣)¶
　　　(學/同)明末冦亂河決士民殆無噍類而學宫亦遂淪¶
　　　於泥沙中惟大成殿巋然獨存無何又燬於火¶
　皇清順治九年知府朱之瑤建大成殿七楹東西廡各¶
　　　七楹㦸門三楹櫺星門三楹及泮池啟聖祠㦸門¶
　　　外建名宦鄉賢祠東西各三楹東西竪牌樓二座¶
　　　西建儒學大門儀門各三楹明倫堂五楹東庫西¶
　　　厨各三楹東西齋房各五楹後建尊經閣東西耳¶
<pb:KR2k0047_WYG_042-3b>¶
　　　房各九楹康熙六年巡撫張自德重修十一年巡¶
　　　撫郎廷相十三年巡撫王日藻先後増修二十三¶
　　　年頒¶
御書萬世師表扁額奉懸大成殿(各府州/縣學同)二十九年巡撫¶
　　　門興邦題設樂舞生六十四人備樂器祭器禮部¶
　　　議頒闕里儀制遵行(各府州/縣學同)三十三年頒¶
御製　孔子贊四子贊勒碑學宫(各府州/縣學同)四十九年奉¶
㫖春秋二丁武職與祭(各府州/縣學同)五十三年奉¶
<pb:KR2k0047_WYG_042-4a>¶
㫖以宋儒范仲淹從祀(各府州/縣學同)五十四年奉¶
㫖遷東廡朱熹配享十哲之次(各府州/縣學同)雍正元年奉¶
　㫖學宫内建忠義孝弟祠(各府州/縣學同)二年奉¶
　㫖附饗廟庭諸賢宜復祀者六人林放蘧瑗秦冉顔何¶
　　　鄭康成范寗宜増祀者二十人縣亶牧皮樂正子¶
　　　公都子萬章公孫丑諸葛亮尹焞魏了翁黄幹陳¶
　　　淳何基王栢趙復金履祥許謙陳澔羅欽順蔡清¶
　　　陸隴其宜入崇聖祀者一人張迪(各府州/縣學同)三年頒¶
<pb:KR2k0047_WYG_042-4b>¶
　　　加増祭品祭器樂器圖冊(各府州/縣學同)頒¶
　御書生民未有扁額奉懸大成殿(各府州/縣學同)奉¶
　㫖自叔梁公以上至木金父公並追封王爵追封木金¶
　　　父公為肇聖王祈父公為裕聖王防叔公為詒聖¶
　　　王伯夏公為昌聖王叔梁公為啟聖王改啟聖祠¶
　　　為崇聖祠(各府州/縣學同)¶
　　　　于謙開封府學敬一亭碑記(夫子之道天之道/也天之道亘萬古)¶
　　　(而不息夫子之道歴萬世而不敝刪述六經昭揭/宇宙日月之照臨也教化之澤洽於人心雨露之)¶
<pb:KR2k0047_WYG_042-5a>¶
　　(霑被也所為生民以來所未有而三代以降君天/下者未有不循此而能治者也國家列聖相承咸)¶
　　(用此道内而京畿外而郡邑皆建立學廟以祀孔/子以育才俊所以資化源而崇教本也開封為中)¶
　　(州甲郡故有學廟嵗久隳圯儀觀弗稱前郡守黄/公瑾有志作新成工僅及一二而以休致去今郡)¶
　　(守舒侯下車之初即以興斯文為已任遂極力為/之方牧諸公咸捐俸資以助經費於是增卑而為)¶
　　(崇闢隘而為廣飾陋而為華自禮殿講堂以及諸/生肄業㑹食之所莫不畢備規制宏麗視昔有加)¶
　　(郡博士黄宗謂此不可以無記因率諸生來請予/言惟夫子之道如天朝廷作人之化亦如天諸士)¶
　　(子生際盛時沐浴清化又有賢方牧郡守以作興/之廟學之新文化之新也儀觀之盛士風之盛也)¶
　　(闗係豈偶然耶為師弟子者朝於斯夕於斯絃誦/於斯遊息於斯其亦知所本乎茍知所本則涵養)¶
<pb:KR2k0047_WYG_042-5b>¶
　　(本原砥礪素行學必造根柢而弗專事乎語言文/字之末異時出而致用得志則力行其道時與志)¶
　　(違則求無愧於名節無愧於天地鬼神而後已若/然則無負於聖人垂教之意無負於朝廷作養之)¶
　　(化而亦無負於天矣其於郡守作興之心豈不重/有光耶侯名曈字仲曦浙江餘姚人以進士起家)¶
　　(拜黄門郎被薦出守是邦/是舉也足以知其善政云)¶
皇清朱之瑤重建開封府儒學碑記(古者建國必立之/學天子曰辟雍諸)¶
　　(侯曰泮宫後世之郡邑古五等國也豫於建侯稱/中土焉開封為歴代帝都前朝以洎)¶
(聖代於環豫稱省㑹焉泮宫非其所素有與當不佞之/    瑤)¶
(命出守此邦求所謂釋菜冦先師之堂而無復存俛就/    邑學告成焉葢曩者  氛水患此邦得禍尤烈稽)¶
<pb:KR2k0047_WYG_042-6a>¶
　　(於往籍開封府學因元汴梁路學也元因宋國子/監也處郡治東南隅再徙麗景門西北其規制宏)¶
　　(壯方策侈之乃一旦與蟲沙魚鱉之生民銷沉不/返吾儕幸際)¶
(聖作之朝學古右文加意菁莪樂育之治弗克推廣德/    意以崇起黌舍聚處生徒而教且誨之其如居中)¶
　　(原列郡之弁冕何矧自嵗壬午迄兹以貢士之院/則徙而河北以典學之司則徙而屬邑不聞啟荆)¶
　　(棘來持槖而校含毫之雋踰一星紀矣此邦造字/之臺頡皇攸宅浚儀之吏鐸聖攸逢實為萬世之)¶
　　(教儒術之祖豈當之瑤躬承其地而敢弗耀於光/明耶乃要領有三曰院貢舉曰署衡文曰建郡學)¶
　　(雖然二者有待待河工之議息城垣之議修然後/徼有餘力獲還諸大吏所都居與盛典所有事惟)¶
　　(建學則其首重矣於是上啟乎大中丞亢公洎藩/臬守巡監司諸公而通啟乎邦人之為鄉衮為故)¶
<pb:KR2k0047_WYG_042-6b>¶
　　(老為子弟員逓捐月禄合乎邦之捐助有差瑤也/傾槖以赴因以倡諸僚屬咸起而和焉爰就河臺)¶
　　(方公所相吉壤經營是始坐坎向離昭文明也殿/東堂西就形勝也匠石奏能時日合吉居亡何而)¶
　　(大成有殿殿後為啟聖祠明倫有堂堂後為尊經/閣下為遊梁書院南則&KR0905;星之門距半璧之池可)¶
　　(十武鄉賢名宦二祠在㦸門前左右號舍在尊經/閣堂左右庫厨庖湢靡弗具各齊官廨在殿旁射)¶
　　(圃在殿迤東次第告成一遵盛時之制功垂竣㑹/學使者有八郡掄貢之試不佞瑤亟具牘往迎遂)¶
　　(辱恵臨㑹大中丞亦時至兩公皆玉堂瀛彦瑤敬/為邦人士額手慶曰一紀而後文明之脈煥然聿)¶
　　(興也嗣是典學有崇署比士有廣院春秋釋奠於/斯宫各復其始用無媿夫中土省㑹之號敬再為)¶
　　(邦人士額手祝曰學既具矣藏修游息有其區矣/務有以黼藻休隆風規朝野逺無慚於先賢上無)¶
<pb:KR2k0047_WYG_042-7a>¶
(聖主負乎人士勉乎哉臻而上焉以期乎復性衛道宗/    爾邦)¶
　　(逰梁亞聖之學而配觀河神禹之功業有大中丞/亢公之記言儼提耳而訓爾士矣工涓于甲午四)¶
　　(月某日訖于乙未年八月某日不佞應掌故生徒/之求泚筆而序述梗槩者如此繇大中丞而下姓)¶
　　(字籍里捐祿之目逮及僚屬同心此邦裾/衿耆舊欣助名氏詳勒碣後誌不忘焉)¶
　　祥符縣儒學(在舊縣治西北明洪武間知縣胡聶/以雲老寺舊基創築圯于水永樂間)¶
　　(知縣王春重建天順間藩使章繪臬使宋欽副使/王齊𢎞治間知縣段鑑相繼修葺明末沒于水)¶
(皇清順治間知縣孫如林改建新縣治西康熙六年知/    縣聶琰改建舊縣治東南二十四年學道蔣伊増)¶
　　(修/)¶
<pb:KR2k0047_WYG_042-7b>¶
　　明劉昌祥符縣儒學碑記(祥符即古浚儀縣國朝/省開封縣入之其學宫)¶
　　(創始無考河南左布政使司廬陵李公正記是學/云宋置都於此既設國子監則縣無縁更置學今)¶
　　(學即雲老寺故址也洪武五年知縣胡聶創始規/制粗備既而圯于水永樂四年知縣王春始修復)¶
　　(之宣德十年教諭沈鱗求得鐘鼓樓餘材因大為/理飾又闢道左右表以文林巍乎煥然士民聳觀)¶
　　(暨天順五年蓋已二十有六稔腐蠧相繼比河決/郡城遂蕩析無遺矣明年予以按察副使提學既)¶
　　(至則有司已作禮殿講堂而廟廡齋舍漸以就緒/而未甚宏偉余乃謀於二三寅恭克協惟同今按)¶
　　(察副使安成王公齊首為之作饌堂於是庖湢庫/庾悉還舊列左布政四明章公繪復即左右故道)¶
　　(表以興賢育才而教諭陳正等且率士民之好義/者作二門其在禮殿之前者曰櫺星門在講堂之)¶
<pb:KR2k0047_WYG_042-8a>¶
　　(側者曰禮門又表其出入所必由曰義路櫺星之/南地廣二百步嘗為汴渠所經渠雖湮而積水如)¶
　　(故人頗病涉而王公為作石梁於上稍南臨通衢/又作飛樓適觀兵商洛不果今按察副使闗中宋)¶
　　(公欽甫蒞任即詣學周覽咨詢曰我不可不任厥/功曽未㡬時竟登于成所謂巍乎煥然士民聳觀)¶
　　(者益有加於昔諸生相率請予記夫求道必以學/學必有師孔子萬世之師也人所以靈承向慕者)¶
　　(宜無所不用其心况學宫乎况浚儀為中州之首/邑乎孔子過儀儀封人云天將以夫子為木鐸晉)¶
　　(地道記曰儀封人見孔子即此浚儀盖在當時其/邑人已知景承向慕如此况我列聖繼作尊崇孔)¶
　　(子檢詳學制諸生之所耳濡而目擊者又生長中/州風俗素厚之地惟勤於誦習而務端其本誠如)¶
　　(諸生之景承向慕而持之堅焉則於道也不/㡬矣乎皆應曰諾遂書以授之俾刻為記)¶
<pb:KR2k0047_WYG_042-8b>¶
　　陳留縣儒學(舊在縣治東始建未詳元季兵燬明/洪武三年知縣顧執中増建十三年)¶
　　(知縣王鏞以地湫隘徙建街𢎞天順𢎞治正德間/知縣鄭暲張達傅桂嘉靖三十三年知縣朱文相)¶
(皇清繼修葺年守道辛炳翰知縣楊士烜重建/    順治七)¶
　　把縣儒學(在縣治西始建未詳明洪武三年知縣/章俊重建嘉靖八年知縣段續十一年)¶
(皇清知縣王應二十三年知縣蔡時雍相繼修葺十七/    順治十六年知縣呉守宷重建講堂康熙四)¶
　　(年知縣謝天植重修雍正/七年知縣李岱生増修)¶
　　通許縣儒學(在縣治東北宋咸平間建明洪武三/年縣丞范世英重建永樂初知縣李)¶
(皇清本中嘉靖二十一年知縣陳正修葺年知縣劉樾/    順治十年知縣賈待旌重修康熙元)¶
<pb:KR2k0047_WYG_042-9a>¶
　　(蕡三年知縣趙/與明相繼修葺)¶
　　太康縣儒學(在縣治東北始建於漢元末兵燬明/初洪武三年知縣王辰重建成化間)¶
　　(知縣王珣増修嘉靖二十五/年署縣事通判路逵重修)¶
　　明呉寛太康縣儒學碑記(國之所以立者天子與/公卿大夫百執事之人)¶
　　(共治之也而所謂公卿大夫百執事之人非夫人/可以冒而為之皆賢才論定而官之者也夫賢才)¶
　　(之生有用之之時必有取之之法有取之之法必/有養之之地自今日觀之徵聘不出於上薦舉不)¶
　　(行於下上之欲用其人者皆取之塲屋下之為人/所用者亦由於是而已矣上之欲取其人者皆養)¶
　　(之於學校下之欲為人所取者亦由於是而已矣/則學校者固塲屋之地也嘗考之古人設為此者)¶
<pb:KR2k0047_WYG_042-9b>¶
　　(或以之養老而寓其禮於俎豆之陳或以之習射/而寓其禮於弓矢之發或以之受獻馘而寓其禮)¶
　　(於軍旅之講所謂窮理正心修已治人之術一皆/寓於此當是時取人之法雖以納言而登庸之必)¶
　　(射侯以明其心術雖以六藝而賔興之必德行以/考其根本人才之出所以彬彬乎其盛者由其取)¶
　　(之養之者有道也世道之有古今若四時之序其/温燠涼寒不能不為之變者顧其遺制如受成獻)¶
　　(馘雖不復舉而養老有酒習射有圃猶未至於盡/亡特所以取士者勢不能與古一轍耳今天子即)¶
　　(位之初慨然欲興學校變風俗如堯舜三代之時/詔復憲臣提學仍賜之璽書以重其行乃於八年)¶
　　(之春臨軒策士惓惓焉猶以學校雖興而風俗浮/靡為慮憲臣之欽若於下者固不遑寧處天下之)¶
　　(士亦有感激而興起者矣按察副使臨海陳公嘗/以監察御史提學南方一時風教為天下最及是)¶
<pb:KR2k0047_WYG_042-10a>¶
　　(超擢仍畀以學政往蒞河南公移昔嘗教人者教/之所至入學宫臨諸生示之躬行俾自畏慕間取)¶
　　(朱子小學書及冠祭之禮之大者令誦習之他條/約不瑣瑣也若夫舍宇之不葺器數之不備者曰)¶
　　(此有司之失職也則頗督責之開封所屬之縣有/太康太康有學在縣治之北隅其興創嵗月縣有)¶
　　(志可考宣德以來為河水所圯且其制卑陋弗稱/縣令崔壽嘗修宣聖殿及兩廡他未暇為成化六)¶
　　(年古曹王珣以進士來知縣事首以修復為己任/曰此固吾之職也乃集士民諭以相助衆歡然從)¶
　　(之遂計財用拓基址凡門堂齋廬悉易其舊殿廡/之故修者則更設賢聖像及祭器其中以其餘材)¶
　　(建敷教堂囷館為憲臣考業之所繚以周垣樹以/棹楔煥然為一方偉觀工始於八年六月畢於明)¶
　　(年之三月㑹王侯更治他縣去而易水田畯來代/臨視維謹於是學之師生不忘侯之功使來請文)¶
<pb:KR2k0047_WYG_042-10b>¶
　　(以為記夫學校養士之地也設為之者非虚器而/修飾之者非美觀誠欲士之來㳺於斯者進修於)¶
　　(斯講習於斯以為上之人所取所用之資也故士/譬若榖粟然有糓粟而無倉廩儲之固腐爛而不)¶
　　(可食然倉廩既完而所儲者或稊稗糠粃亦何用/哉此今日木石瓦甓之費斧斤版築之勞憲臣之)¶
　　(所督責縣令之所奔趨者不在乎所養之地而在/乎所養之人也而今而後凡㳺於斯者仰焉而視)¶
　　(俯焉而思升其堂者則思㳺心於髙明正大之域/立其庭者則思置身於平直正實之地以倡風俗)¶
　　(以成賢才以為國家之用以/荅天子之意其必自此始也)¶
　　尉氏縣儒學(在縣治東南元天歴初縣尹張榮祖/建後燬於兵明洪武三年縣丞林清)¶
　　(重建十五年知縣黎季樞修葺成化𢎞治正德嘉/靖間知縣劉紹劉越趙琚曽嘉誥相繼增修)¶
<pb:KR2k0047_WYG_042-11a>¶
(皇清順治四年知縣衛紹芳十五年知縣高桂重修康/    熙四十八年知縣趙映祺重修)¶
　　洧川縣儒學(在縣治東南金正大間建明洪武三/年知縣俞廷芳重建𢎞治間知縣杜)¶
　　(馴修葺嘉靖二十六年知縣陳秉忠崇禎二年知/縣沈惟耀重修)¶
(皇清順治六年知縣王秉彛十年知縣魚飛漢重修康/    熙十二年知縣王大作三十年知縣張世綬相繼)¶
　　(修葺雍正二年知/縣辛禹籍重修)¶
　　鄢陵縣儒學(在縣治東南元宣武將軍焦成建後/為兵燬明洪武三年知縣江玉重建)¶
　　(永樂間訓導王賢正綂成化𢎞治嘉靖間知縣焦/鉉陳理王時中馮霄張解趙孔昭相繼修葺)¶
(皇清順治六年知縣孫丕承重修康熙十三年知縣羅/    鉁重修二十七年知縣許承澎重修雍正五年知)¶
<pb:KR2k0047_WYG_042-11b>¶
　　(縣童守/祿重修)¶
　　明高拱鄢陵縣儒學碑記(嘉靖戊申秋九月鄢博/王君誥等介於中元子)¶
　　(曰盖聞魯泮匪僖公不作蜀校匪文翁不興惟鄢/學既久敝奉禋弗䖍絃誦罔托將有青衿之刺乃)¶
　　(趙侯鋭意修復不日就工制既美完教乃可振惟/師若生實感僖公之功沐文翁之化兹釁幣告成)¶
　　(麗牲有石願有言以廸多士以誌趙侯之德弗忘/中元子曰俞趙侯之修也奚若曰有因而飭者有)¶
　　(因而拓者有増而備者有更而置者曰殿曰廡曰/亭曰堂曰齋曰廨舍扶傾易腐章采煥施貫則仍)¶
　　(舊此因而飭者也曰大門隘則益以若干武曰號/舍寡則益以若干楹曰庫厨庖湢弗全則益以若)¶
　　(干所此因而拓者也曰泮池曰殿前後翼門六維/肇興此増而備者也曰啓聖祠移之左曰名宦鄉)¶
<pb:KR2k0047_WYG_042-12a>¶
　　(賢祠移之右相厥隂陽審厥向背惟厥宜此更而/置者也中元子曰都惟學亦若是乃即可以諗多)¶
　　(士夫道根諸性傳諸聖弗求諸性者沴也弗準於/聖者盭也是故登厥殿廡瞻厥几筵授受若聆揖)¶
　　(遜如覿堯舜禹湯文武周公之緒咸在於兹士於/此思聖則聖可師矣升厥堂則寛以容入厥室則)¶
　　(宏以受衆寡少長咸囿我闥士以此思仁則仁可/宅矣修逵分闢如砥如矢出入惟時罔不咸遂士)¶
　　(以此思義則義可由矣崇卑有等大小有量逺近/有度後先有序士以此思禮則禮可秩矣重户洞)¶
　　(如視則逺列牖罔蔀明則徹士以此思智則智可/達矣是故原諸心覺騐諸事行勵之以師友俾勿)¶
　　(壞猶夫因而飭者也能化始於致曲保逺肇於充/端罔忽於微罔畫於大猶夫因而拓者也博在知)¶
　　(新畜由多識古今名物網羅而㑹通猶夫増而備/者也非聖之書畔道之說辭而闢之惟正是歸猶)¶
<pb:KR2k0047_WYG_042-12b>¶
　　(夫更而置者也嗚呼允克懋兹以宏乃性以準於/聖人則德可崇業可廣用罔弗利斯可謂善學也)¶
　　(已若乃掇遺文以資口耳獵近似以眩名實惟聞/譽可射罔及厥躬惟爵祿可餌罔揣厥本則猶作)¶
　　(室者基之弗固惟厥墉棟之弗堅惟厥繪頺無日/矣乃國家亦奚利於斯嗟爾多士之修亦眎諸趙)¶
　　(侯之修而已矣趙名孔昭邢臺縣人厥為治摧强/枉而植良弱急綏牧而後催科民用康阜俗亦丕)¶
　　(變乃兹舉尤為知務其所謂/强教恱安民之父母者哉)¶
　　扶溝縣儒學(在縣治東南元延祐三年縣尹趙瓊/建尋燬于兵明洪武三年知縣張遵)¶
(皇清道重建景泰天順間知縣陳紀康昭相繼修葺張/    順治七年知縣楊在陛十二年知縣王佐訓導)¶
　　(一麟/重修)¶
<pb:KR2k0047_WYG_042-13a>¶
　　中牟縣儒學(在縣治東始建未詳元末兵燬明洪/武三年知縣張永泰重建天順成化)¶
(皇清間知縣董敏戴玉相繼修葺修康熙十四年知縣/    順治十二年知縣李敷治重)¶
　　(韓藎光重修十七年知縣余應階/重修二十三年知縣馬章玉重修)¶
　　陽武縣儒學(在縣治西南始建無考元至正末兵/燬明洪武二十三年知縣朱謙重建)¶
　　(後圯於水正統成化𢎞治間知縣馮祥陳永宗王/佐嗣董景源張茂相繼修葺嘉靖二十六年知縣)¶
(皇清蔡朴増修知縣姜光䕃重修康熙二十四年知縣/    順治九年)¶
　　(劉邦彦二十八年/知縣安如泰修葺)¶
　　封邱縣儒學(在縣治東南唐武德間建明洪武五/年縣丞張宗海復建成化間知縣計)¶
<pb:KR2k0047_WYG_042-13b>¶
　　(璚嘉靖三十三年知縣文大才萬歴九年知縣郝/國章相繼重修)¶
(皇清順治九年河决衝毁十五年知縣余/    縉重建雍正三年知縣朱于宣重修)¶
　　蘭陽縣儒學(在縣治東明洪武三年知縣胡忠創/建成化𢎞治間知縣李傑王政縣丞)¶
(皇清高璉高義相繼修葺嘉靖十八年知縣劉嵒重修/    順治二年知縣張仁聲重建康熙十四年知縣袁)¶
　　(&KR2027;修二十二年知縣賈光先重修康熙五十九年/貢士孫爌進士侯廷琳生員王作舟倡率閤邑紳)¶
　　(士重/修)¶
　　儀封縣儒學(舊在縣治東南始建未詳明洪武二/十二年知縣于敬祖徙建今所天順)¶
　　(成化𢎞治間知縣馮綸胡澄張鳯騫張法嘉靖二/十八年知縣葛之竒萬歴四十三年知縣劉廷宣)¶
<pb:KR2k0047_WYG_042-14a>¶
(皇清相繼増葺知縣安國珍重修/    順治三年)¶
　歸德府¶
　　歸德府儒學舊在府治東即宋南京國子監故址¶
　　屢經金元兵燬明洪武六年知州段嗣輝創建宣¶
　　德間知州李志増修天順間知州蔣魁増修𢎞治¶
　　中有水患廟學遂圯始遷於今所洎正德初知州¶
　　劉信増建規制始備又建明倫堂五楹左右齋舍¶
　　共計六十楹大門三楹儀門三楹饌堂五楹嘉靖¶
<pb:KR2k0047_WYG_042-14b>¶
　　二十一年春參議王崇分守是郡見廟學傾圯捐¶
　　俸修葺其功已半而崇晉憲秩兵備井陘以事委¶
　　知州李應奎至冬始竣工二十五年陞州為府學¶
　　因之二十四年知府王有為修葺三十八年知府¶
　　陳洪範修葺崇禎十年通判顔則孔修葺¶
皇清順治三年知府徐淳十四年知府邱正策重修¶
　　明沈鯉歸德府學重修碑記(歸德故宋也宋自昔/以愚稱天下如所謂)¶
　　(守株待兔襲石為玉皆是也謂為愚信哉即或有/寓言無當事不盡&KR1802;者意亦彷彿其近似為之名)¶
<pb:KR2k0047_WYG_042-15a>¶
　　(而信尚顓䝉與其人硜硜渾渾之狀亦大畧可覩/也當時之愚而笑之也其病乎及讀列國史記則)¶
　　(固謂宋俗近古為多其有温中篤厚君子者此又/何以說也輓近以來人習巧慧尚紛華葢有競而)¶
　　(逐鹿也不聞守株待兎也有飾櫝炫珠也不聞燕/石什襲也昔之硜硜渾渾温中篤厚不可見而俗)¶
　　(益寢窳不足觀矣我知之矣葢道俗貴樸而忌雕/貴白而忌染也彼有生而煌煌者上知也次致誠)¶
　　(以求明次雖愚而不知其故而惟巧慧紛華者始/雕而染焉而下矣乃世俗則因以為知沾沾也非)¶
　　(君子所貴也君子不得其上也思其次不得其次/也則與其知也寧愚愚雖不可以躋乎上知而抱)¶
　　(樸守白不失其故猶然赤子矣嗚呼使人人可為/赤子也豈不一赫胥大庭之世而天下無事愚亦)¶
　　(奚不可者而笑且病之故曰古之為道者非以明/民將以愚之民之難治以其多知允哉斯言是在)¶
<pb:KR2k0047_WYG_042-15b>¶
　　(有以風之矣風之自為士始矣祠部大夫鄒公之/守吾宋也葢雅識此意思一挽習俗之弊也而篤)¶
　　(古以為諸士倡矣又睹學宫不修也而鼎新以居/士葢曰士不見異物而遷焉則其業精專而士習)¶
　　(可興俗化可㡬而理矣懿哉言乎鄒公諸所為上/知類如此惟士亦何以承公此意哉夫新沐者彈)¶
　　(冠新浴者振衣貴稱也然非以尋飾也葢學宫敝/則庀舊以為新士習敝則反新而之舊其事同而)¶
　　(其所繇殊途也諸君子誠有意彈冠振衣乎葢上/知無論其次則吾願復古之愚也不願有今之愚)¶
　　(也不願有今之知也寧守株無獲也無競而得鹿/也寧握石為固也無飾櫝售欺也寧硜硜渾渾而)¶
　　(為世姍笑無巧慧紛華而沾沾自喜也何以故則/抱樸守白而不失吾所為赤子者也夫士而至於)¶
　　(不失其所為赤子則固於學也無獵譽于言也無/巵詞于行也無飾貌於人也無瓦合於利無攫取)¶
<pb:KR2k0047_WYG_042-16a>¶
　　(於患無計避而仕無速化其處也鶉居而鷇食其/出也則其政悶悶其民淳淳無所如而不愚人者)¶
　　(而後誠可明俗亦可化乆之且浸尋生知而向之/硜硜渾渾者乃所繇適道善俗之路也奚温中篤)¶
　　(厚云爾也故曰愚亦奚不/可也而病且笑之何也)¶
　　商邱縣儒學(在縣治北明萬歴元年建崇禎七年/知縣俞大為重修)¶
(皇清順治六年知縣胡楊俊十六年知縣劉/    之驥重修雍正六年知縣李鍾璠重修)¶
　　寧陵縣儒學(舊在縣治西南成化十四年圯於水/知縣金璽徙建今所正德十四年御)¶
(皇清史王以旂檄縣増修泰本縣鄉紳李若星協力重/    順治六年知縣侯國)¶
　　(建康熙十七年知縣李之驥重/修三十年知縣王圖寧増修)¶
<pb:KR2k0047_WYG_042-16b>¶
　　永城縣儒學(在縣治西南元延祐三年建後燬於/兵明洪武三年主簿趙圭重建正德)¶
(皇清間縣丞張繼祿嘉靖四年知縣陳廷瓚同修思相/    順治十五年知縣陳攀龍十七年知縣程孔)¶
　　(繼修葺雍正四年/知縣顧斌重修)¶
　　鹿邑縣儒學(在縣治東元至正間建後燬於兵明/洪武三年知縣韓瓛重建𢎞治間知)¶
　　(縣史學修嘉靖二十五年知縣夏寳萬厯間知縣/楊應魁重修)¶
(皇清順治六年知縣閔三元重修康/    熙四十四年知縣謝乃果重修)¶
　　虞城縣儒學(在縣治西元至元十三年主簿裴琮/始建末年兵燬明洪武四年知縣程)¶
　　(光逺重建成化八年知縣劉琮十三年知縣王端/萬厯三十四年知縣王納言相繼修葺)¶
<pb:KR2k0047_WYG_042-17a>¶
(皇清順治七年湖西道楊春育重修康熙二十二年知/    縣李仲極増建至五十二年知縣宫建章重修)¶
　　夏邑縣儒學(在縣治東南金大定間縣令王德彰/建元末兵燬明洪武三年主簿紀懋)¶
　　(重建宣德正統成化𢎞治間知縣王衡周普孫澤/王志宋傑嘉靖四年知縣劉宗和修葺)¶
(皇清順治三年知縣胡守傑十三年知縣張/    所志十五年知縣張光烈相繼重修)¶
　　睢州儒學(在州治西明洪武三年知州梅時敏創/建成化間淪於水知州謝光重建嘉靖)¶
(皇清二十一年知州王佐修葺明末寇燬水没重建/    順治二年遷南城康熙十年知州程正性)¶
皇清湯斌睢州移建廟學碑記(睢州儒學舊在北城濯/錦池上明末黄河決城)¶
　　(遂淪於水有司權奉先師主於城南民舍地甚湫/隘殿廡之制不備堂齋皆缺諸生無所肄業屢議)¶
<pb:KR2k0047_WYG_042-17b>¶
　　(改建以財用匱乏莫有毅然任其事者康熙十年/知州事程公始至慮無以興學育才仰承)¶
(朝廷德意期年政通事簡乃相廟東有地據岡面陽水/    環如璧羣情咸合州之薦紳諸生量力捐助先建)¶
　　(大殿次及兩廡㦸門櫺星門各如制明倫有堂啓/聖名宦鄉賢有祠樹以崇坊繚以周垣位序丹雘)¶
　　(應圖合禮其相規制稽出納久而不懈者學正魏/君也既訖工公率卿大夫士行釋菜禮而屬余為)¶
　　(記余不獲辭乃言曰修學有司職也諸生之遊於/斯者亦思所以為學而求進於古人之道乎抑徒)¶
(朝廷飾文辭溺訓詁冀茍得利祿以夸耀一時已乎夫/    廟學並建固期學者以聖賢為宗也夫聖賢之學)¶
　　(其要存心而已存心者存天理而已㣲而不睹不/聞顯而人倫日用皆天理所在也堯舜禹之相授)¶
　　(受必致辨於人心道心之危微孔子十五志學至/七十始從心所欲不踰矩然則聖賢之異於人者)¶
<pb:KR2k0047_WYG_042-18a>¶
　　(惟在朝乾夕惕自强不息遂至與天為一耳成湯/文武之為君臯陶伊傅周召之為臣以及顔曽思)¶
　　(孟諸大賢時至事起功業各不相同而其深憂大/懼不得已之心則千古一揆也是以行無轍迹言)¶
　　(無仿效總以此心純一粹白相證於於穆之表而/非從勲業文章一一較論也濂洛闗閩以來大儒)¶
　　(相繼輩出風㑹所值指授各殊而道本於心先後/若一學者不體騐於性情踐履與古人相見於精)¶
　　(神心術之間則為已功踈屋漏難慊即著書滿家/於道無當也惟知道之大原出於天而體用具於)¶
　　(吾心存養省察交致其功信顯㣲之無間悟知行/之合一喜怒哀樂必求中節視聴言動必求合禮)¶
　　(子臣弟友必求盡分藴之為天德發之為王道此/學問之極功而尊信聖人之實事也然有難言者)¶
　　(正學不講俗痼日深利欲之根難斷巧偽之術益/工茍非乘本體之偶露急加體認擴充之功如火)¶
<pb:KR2k0047_WYG_042-18b>¶
　　(始然泉始達悠悠玩愒嵗月㡬何轉眼遲暮蹻跖/同歸大禹之所以惜寸隂而尚書有取於若藥瞑)¶
　　(眩豈不以此歟若曰吾志在於科名惟事揣摩帖/括他不暇計焉是視聖賢六經祇為富貴利達之)¶
(朝廷資異日備秉道絶欺憂國奉公不㡬負建學立廟/    任使安能)¶
　　(之意乎余鄉人也誠願與鄉之後進互相砥礪使/賢才輩出以報)¶
(君恩敢述所聞以告之遂為記公名正性鄉貢士四川/    萬縣人魏君名湛順治戊子舉人河南孟津縣人)¶
　　考城縣儒學(在縣治東南始建無考元末兵燬明/洪武二年知縣杜思進創建後圯於)¶
　　(水正統間知縣鄭道重建嘉靖二十六年知縣沈/澄二十九年知縣章棐崇禎十六年知縣楊啓元)¶
(皇清相繼修葺知縣劉應兆九年知縣劉愈竒十七年/    順治六年)¶
<pb:KR2k0047_WYG_042-19a>¶
　　(知縣楊種□/相繼重修)¶
　　柘城縣儒學(在縣治東南明洪武三年知縣王智/創建後圯於水成化三年知縣朱佐)¶
(皇清重建十八年知縣張萱修葺知縣白登明相繼重/    順治二年知縣王衷惺十年)¶
　　(修/)¶
　彰德府¶
　　彰德府儒學在府治西北隅宋韓忠獻公琦所肇¶
　　造金季兵亂焚毁元至元初始因舊基重建終元¶
　　之世已壞而復修者凡三次焉明洪武三年復建¶
<pb:KR2k0047_WYG_042-19b>¶
　　正統十一年知府趙恭重修景泰八年知府王鋭¶
　　重修成化九年知府王瑤重修十五年知府焦顯¶
　　修葺¶
皇清順治十三年知府翟文鳯十五年通判張學孟相¶
　　繼重修¶
　　元郭思恭彰德府學習雅樂記(相郡廟學之制創/自古昔聖朝尚文)¶
　　(崇教夐出前代郡在邦畿儒風之盛日逾一日兹/可見皇元之德大以治孔子之道尊而明也乃春)¶
　　(秋薦享稽諸祀典備三獻而闕九成豈八音之器/不克具歟抑具其器而為政者或未之舉歟將事)¶
<pb:KR2k0047_WYG_042-20a>¶
　　(㡬之㑹必有待乎其人也至元戊寅夏六月定興/杜公以總管來涖茲郡下車祇謁大成殿已乃揖)¶
　　(學官而進之詢以學規且曰殿右克諧堂封藏者/何學正燕九萬學録許中行合辭對曰前總管馬)¶
　　(合謨以祀廟未有雅樂奉楮幣一百有三十於江/浙造八音之器其制六十有四既至未用而公遷)¶
　　(秩今十有五年矣公白於監郡公謀於幕府諸公/曰修舉禮樂吾輩事也况樂器素具特教肄之功)¶
　　(耳公訪之縉紳耆儒求通達律呂者適前太常禮/儀院協律郎安陽郭思孝歸鄉里延致以禮典正)¶
　　(音節選儒生之秀者從而閲習焉調成協律公請/一試監郡公等皆曰可矣乃以己卯春二月丁酉)¶
　　(奉祀先聖先師金石在縣絲竹成列禮行樂舉間/奏迭作鏗鍧清亮既翕而繹升降拜起維序以和)¶
　　(逺近觀聴歡欣慕向教授王克彬偕學正李允中/學錄許中行跡其事來請記實予聞公之為治一)¶
<pb:KR2k0047_WYG_042-20b>¶
　　(本於德安静悃愊不務名聲吏畏其廉民安於善/可謂有古循良之風矣又動之以禮和之以樂既)¶
　　(竭誠於報本復敦化於善俗意者將漸仁摩義宣/太平之澤霑於郡人乎監郡别駕二公讀書謙慎)¶
　　(勇於從善其賢足尚也/政之易成豈不在是乎)¶
　　明郭朴彰德府修學碑記(彰德郡學建在治城大/定門内址雖狹隘而規)¶
　　(制頗稱整飭盖自洪武至於今二百年間敝而興/修者屢矣郡當午衢賔客絡繹供億實繁嵗值荒)¶
　　(歉財力詘乏綜理靡及邇者因循而弗治殆二十/餘年傾頺剝損漸底於敝瞻視罔稱絃誦曷以郡)¶
　　(守陳公來涖兹土政飭惠敷俗振教舉作新士類/明示正業人咸思奮而敏厥修矣再踰年為隆慶)¶
　　(已巳乃謀諸郡僚别駕王公通府丁公高公節推/章公葺學宫而新之先殿廡次堂齋次門庫亭閣)¶
<pb:KR2k0047_WYG_042-21a>¶
　　(號舍饌堂射圃以次更作鉅榱直檻撤朽益良滲/敝易新棟瓦圮傾増以瓴甓黝堊藻華丹碧煥燿)¶
　　(簷阿翬起序階儼列望之屹屹即之翼翼規模聿/新觀視有嚴以是年夏四月肇工至秋八月而訖)¶
　　(事節推王公嗣來涖任樂觀厥成安陽申尹胡尹/先後祇贊咸與有勞焉是役也財取節費之美僚)¶
　　(宷間佐以贖緡役假練卒之暇弗克則僦諸傭賃/無資公帑無庸民力斯又事之難也已諸公屬余)¶
　　(為記惟我國家建學育才專督於憲臣而教學綜/理之任繄守令是賴矧事神興學載於令甲學宫)¶
　　(修廢匪獨吏治之徵實教化隆替人才盛衰之機/也夫廟宇崇則瞻仰益䖍堂舍飭則羣聚有所用)¶
　　(是士志靡渙而業精於專彛典丕彰而風動於逺/夫士也㳺斯息斯宜知繹思而克勵也乎夫士之)¶
　　(學也猶宫室之修而新之也夫治室者厚厥基以/崇積辦厥材以裕用舎舊而新是圖周防而敝是)¶
<pb:KR2k0047_WYG_042-21b>¶
　　(虞斯美構而奠居矣故人必守專業則志斯定必/敦實行則德斯懋必慎所與以翼進必大厥藴以)¶
　　(敷施非經弗談非道弗由非仁弗親非義弗為勿/騖於高虚勿炫於竒異勿狃於近利弗蕩於浮習)¶
　　(兹亦塗塈之勤而風雨之除也是則君子之學已/相率以正相觀而善賢才蔚興勲業輝映上無負)¶
　　(於學校之教下無負於作新之意豈非盛哉是在/諸士陳公名應麟錦衣衛籍浙之鄞縣人治郡善)¶
　　(政多可紀此特其一端云爾諸僚若/屬贊襄而執勞者名籍具載於碑隂)¶
　　安陽縣儒學(舊在縣西北十里元至元間建明洪/武三年知縣蔡誠徙建縣治西成化)¶
　　(正德間知縣崔鑑章綸相繼修葺嘉靖十一年知/縣楊宏重修)¶
(皇清康熙二十八年知縣武烈重修三十一年知縣馬/    國正増修)¶
<pb:KR2k0047_WYG_042-22a>¶
　　湯隂縣儒學(在縣治東南宋大觀元年建元季兵/燬明洪武三年縣丞邢榮重建天順)¶
　　(間縣丞王允成化間知縣尚璣相繼増修正德九/年御史陸鼇檄縣重修)¶
(皇清順治十五年知/    縣康䕃叔重修)¶
　　臨漳縣儒學(舊在縣治東明洪武十八年圯於水/二十七年知縣楊辛徙建今所景泰)¶
(皇清間知縣畢衷正德十三年知縣孔賢相繼増葺大/    順治八年知縣王象天重修雍正六年知縣陳)¶
　　(玠重/修)¶
　　林縣儒學(在縣治東南元至元三年建明洪武七/年知縣丁瑄重建正統間知縣謝理成)¶
　　(化間知縣周完郭琳正德間知縣王雲相繼増修/嘉靖七年同知王都萬厯間知縣張崇雅謝思聰)¶
<pb:KR2k0047_WYG_042-22b>¶
　　(重/修)¶
　　武安縣儒學(在縣治東南金天㑹十一年建明洪/武五年縣丞左良弼重建成化間知)¶
　　(縣鍾洪柰永昂嘉靖二十四年知縣唐交相繼修/葺)¶
(皇清順治十八年知縣陳/    之辰教諭孟瑁重修)¶
　　涉縣儒學(舊在縣治西南始建未詳元季兵燬明/洪武三年縣丞呉得誠徙建今所成化)¶
(皇清間知縣卞庸趙琇張寅相繼修葺三十五年知縣/    康熙二十六年知縣王光培増修)¶
　　(左印竒重修四十九/年知縣黄澤通重修)¶
　　内黄縣儒學(在縣治東北始建無考元至正末知/縣劉温劉潒王熙閻汝梅相繼重建)¶
<pb:KR2k0047_WYG_042-23a>¶
　　(元末兵燬明洪武二年縣丞楊郁重修宣德六年/知州掌縣事宋安正統八年知縣周源𢎞治五年)¶
　　(知縣張鳯八年知縣李隆復嘉靖二十六年知縣/塗澤民萬厯間知縣張延登顔思忠王廷諫相繼)¶
(皇清増修二十年至四十六年知縣沈十祿高清王翼/    康熙)¶
　　(施奕簮相繼修葺五十/八年教諭周琦増修)¶
　衛輝府¶
　　衛輝府儒學舊在府治東南隅元初知州王昌齡¶
　　建後為兵燹所毁明洪武三年同知呉鼎重建正¶
　　統間知府張亨重修成化間知府趙文博邢表修¶
<pb:KR2k0047_WYG_042-23b>¶
　　葺𢎞治間知府王儼金舜臣相繼増修萬歴十三¶
　　年因建潞王藩府展擴地址城内民基無可移借¶
　　因分儒學大半遂置正殿兩廡廟門櫺星門於明¶
　　倫堂前又増鑿泮池殿堂齋廡祠坊併教官宅舍¶
　　悉更新之俱知府周思宸經營修建崇禎八年知¶
　　府邊崙以形家言遷於西闗衛河之北岸用舊都¶
　　院行署¶
皇清順治十一年知府沈奕琛重修¶
<pb:KR2k0047_WYG_042-24a>¶
　　明傅瀚衛輝府儒學敬一亭碑記(𢎞治戊午嵗朝/廷擇郡之勝地)¶
　　(為親藩學自講堂以北咸割入焉而文廟仍存巡/撫河南右副都御史弋陽鄭公巡按御史安化楊)¶
　　(公暨藩臬諸公咸謂興學要務玩視不可乃胥詰/難胥謀度以廟之東為府學西為汲縣學而廟處)¶
　　(其中兩學共之葢廟東舊為府學射圃其又東隙/地平曠足可區畫於是知府襄陵金君舜臣以提)¶
　　(學副使廣陽車公璽所授圖式諏日亟從事而參/政德興祝公經參議武安康公紹宗僉事清江彭)¶
　　(公綱適行部至咸曰是不可緩者爰治地計財度/具鳩工首建明倫堂五楹木始豎而金君代去孝)¶
　　(感嚴君正擢自大理實來繼之廟謁既慨然曰吾/事也遂大興作益治堂堂迤南為二門為大門門)¶
　　(皆三楹翼堂東西各兩齋東曰進德日新西曰修/業時習相向俱十楹東齋之南為名賢祠西齋之)¶
<pb:KR2k0047_WYG_042-24b>¶
　　(南為神庫宰牲房四齋之後諸生肄業號舍堂北/為後堂其東西為㑹饌儲書二堂又東西為饌庫)¶
　　(為吏牘房而廟及後堂之北則職教之居列焉益/北為外舍以居諸生有家室者又為餼庾為射圃)¶
　　(觀德之亭凡為屋一百六十餘楹而學之所宜有/者備已為地東西三十有五丈南北五十五丈有)¶
　　(竒垣其四周廉隅秩如經始於已未正月訖工是/嵗九月費俱嚴君節縮之餘材因舊者什六七役)¶
　　(以取六邑之氓治藩地之所未籍者兹役之功懋/哉教授周君公安以成告於彭公軫軫告予徵文)¶
　　(為記相是役者同知永康呉公璘通判西蜀楊公/璞推官海虞蔣君欽一皆心志克協素重學校者)¶
　　(云/)¶
　　汲縣儒學(在縣治西北元至元初建後為兵燬明/洪武三年縣丞陳子銘重建成化間知)¶
<pb:KR2k0047_WYG_042-25a>¶
　　(縣盧信修𢎞治間因建汝府知縣宋塘乃徙建於/府學之西正德十三年都御史李克嗣檄縣増葺)¶
(皇清康熙二十三年知/    縣佟國瑞増修)¶
　　新鄉縣儒學(在縣治東南宋元祐五年縣尹李允/建元季兵燬明洪武三年縣丞王克)¶
　　(敬重建天順間知縣楊清𢎞治間知縣李全王統/陳璣萬厯間知縣盧大謨相繼増修)¶
(皇清順治十二年知縣王克儉復修康/    熙二十七年知縣周毓麟重修)¶
　　明范鏞新鄉縣儒學碑記(新鄉衛鉅邑廟學自平/定楊侯清重繕迄今有)¶
　　(三十餘禩間雖敝墜然尚堪棲神居士修舉猶在/得已惟櫺星門廟之外觀而嵗時祀謁所必由者)¶
　　(木朽牆頺不任啟闔前作縣者率以簿書期㑹為/急復新之舉懦者不能黠者不為否則又諉之下)¶
<pb:KR2k0047_WYG_042-25b>¶
　　(疲上隘用是日就傾蕩無蔽内外而徃來者遂視/若通衢𢎞治庚戌盩厔李侯全來尹斯邑欲復新)¶
　　(之時值嵗歉民多逋賦政務叢劇未果就緒邑義/官臧榮居仁乃出其白金百餘兩市材鳩工欲鼎)¶
　　(建焉既而營繕匪懈又計欲經久非石不可遂自/欂櫨棟桷櫛梲門扉外惟石之用至他料物亦咸)¶
　　(具集以壬子正月經始凡七閲月乃訖工相厥規/制堅緻宏敞靡不忻忻然改觀嗚呼廟學之修敝)¶
　　(舉墜有司事也居仁乃不俟勸募而奮然為之力/不勞民財不傷官功斯為大視擔公家之爵操可)¶
　　(致之柄而恬不加意者其得失/何如也記之於石用告將來)¶
　　輝縣儒學(在縣治西元至元十三年知州司仁建/末年燬於兵明洪武九年主簿徐文重)¶
　　(建𢎞治間知縣劉玉修葺嘉靖七年知縣張天正/萬厯間知縣聶良把重修)¶
<pb:KR2k0047_WYG_042-26a>¶
(皇清順治八年御史/    王亮教重修)¶
　　明車璽輝縣儒學碑記(輝縣在衛輝府之西地形/高阜泉源悠深為衛地之)¶
　　(勝槩也𢎞治戊申改元之予予始涖焉因嘆曰卓/哉蘇門之竒真可謂宋之李邵元之姚許諸賢講)¶
　　(道之地哉閲三日詣學則見門巷庳阸闤闠雜糅/生徒之就業者葢鮮乎其有造也予又嘆曰古今)¶
　　(人之不相及果若是哉越嵗壬子華容王公民望/守衛輝雅重學校予至衛言及辭未畢而公毅然)¶
　　(肯為因白於巡撫海虞徐公檄知縣李琮庀材鳩/工易市㕓地東西廣十丈許鑿石於山為柱為礎)¶
　　(伐木於林為棟為桷新立櫺星門三楹中㦸門三/楹列兩廡十八楹齋號厨庫凡四十楹文廟講堂)¶
　　(悉從舊制今年乙卯冬落成之予過而視之丹碧/宫牆怡悦心目又嘆曰美哉學宫直可謂蘇門百)¶
<pb:KR2k0047_WYG_042-26b>¶
　　(泉之勝哉因紀/顛末以告後人)¶
　　獲嘉縣儒學(在縣治西北宋初建元末兵燬明洪/武三十年知縣熊邦基重建景泰天)¶
　　(順間知縣薛良邢表成化間知縣呉裕増修嘉靖/十一年知縣羅浙教諭周曉三十一年教諭徐廷)¶
　　(徵偕耆民徐良等萬厯十一年知縣張一心相繼/修葺)¶
(皇清順治八年知縣馮雲朝重修康熙二十三年知縣/    馮大竒修葺雍正四年知縣夀致浦教諭李德元)¶
　　(訓導李永/鄴等重修)¶
　　淇縣儒學(在縣治東南元至元九年建後為兵燬/明洪武三年知縣段珉重建宣德景泰)¶
　　(𢎞治間知縣羅經王寧崔高嘉靖二十三年知縣/張宜同修葺)¶
<pb:KR2k0047_WYG_042-27a>¶
(皇清順治六年知縣柴望増修康熙/    二十五年知縣趙之屏重修)¶
　　延津縣儒學(舊在縣治東元泰定四年建後燬於/兵明洪武三年縣丞甯通徙建今所)¶
　　(永樂間教諭黄永誠等増修𢎞治嘉靖間知縣梁/文盛黄鏜相繼修葺萬厯四十年本縣序班李崇)¶
(皇清文増修年大梁道李呈祥六年知縣馬永元重修/    順治三)¶
　　胙城縣儒學附(在縣治東南元至正十三年縣尹/姜師望創建末年兵燬明洪武三)¶
　　(年縣丞殷鑑重建十年縣革學廢十四年復置縣/知縣程子静増修𢎞治間知縣謝資呉章嘉靖二)¶
　　(十二年知縣王邦正萬厯間知縣霍炳邢登雲相/繼修葺)¶
(皇清康熙二十九年知縣王基昌/    修葺今縣治裁併延津縣)¶
<pb:KR2k0047_WYG_042-27b>¶
　　濬縣儒學(在縣治東明洪武三年知縣項如英方/叔週建永樂至天啓知縣王憲鞠芳焦)¶
　　(瑾葉衡楊動郭東山陸光祖/孫維城趙建極相繼修葺)¶
　　滑縣儒學(在縣治東南金末漸圯明洪武八年知/縣諸宏道重建正統至萬厯知縣馬惟)¶
　　(善蔡璘龍用升任環張佳䕃許雲濤趙時晉相繼/修葺)¶
(皇清順治四年知縣/    郭心印重修)¶
　懐慶府¶
　　懷慶府儒學在府治東南元懷慶路判官楊果建¶
　　兵亂廢褱明洪武間知府王興宗重建正統間知¶
<pb:KR2k0047_WYG_042-28a>¶
　　府高奉復修正德間知府徐以貞重葺崇禎十四¶
　　年知縣王漢教授常大中重修¶
皇清順治十六年知府彭清典龔其裕先後重修¶
　　河内縣儒學(在縣治西明洪武十四年知縣陶晟/建正統九年典史宫原正德間知縣)¶
　　(高傑縣丞蘇徵嘉靖初知縣王齊民萬厯二十一/年知縣侯加宷相繼修葺)¶
(皇清順治十四年知縣孫/    灝教諭馮天培重修)¶
　　明何瑭河内縣儒學碑記(河内縣儒學文廟在縣/治之西攷碑記洪武十)¶
　　(五年姑熟陶晟之所創建也迄今將百四十年矣/棟宇不無傾圯屋瓦不無凋落有司雖時加修葺)¶
<pb:KR2k0047_WYG_042-28b>¶
　　(而因陋就簡規制未備春秋奠獻無所瞻仰甚無/以稱朝廷崇禮先師之意於是教諭宰廷俊惻然)¶
　　(於心迺謀於知縣高傑及訓導鄭樞汪振王詔復/申請於撫按兩臺報可迺出帑藏銀六百有竒市)¶
　　(材鳩工委義官蕭欽督之正殿舊四楹廣為六楹/兩廡舊二十楹廣為二十四楹㦸門櫺星門皆撤)¶
　　(而新之&KR0905;星門三座皆易以石柱門内泮池亦甃/以磚石未幾傑擢刑部主事去縣丞蘇徵繼其志)¶
　　(綜理不怠乃底於成經始於正德十四年正月落/成於明年九月未幾徵亦致仕去今知縣王濟民)¶
　　(復修拓兩齋補其未及廟學規制視昔大備廷俊/等乃來徵言以紀成績竊惟吾夫子之聖以及從)¶
　　(祀之賢皆功在萬世有司修廟致祀皆祇奉朝廷/德意而為之盖有不待贊者然聖賢廟貌之設祀)¶
　　(享之禮必行於學宫之中此則朝廷深意盖有不/可不知者英俊之士藏修游息於此朔朢參謁春)¶
<pb:KR2k0047_WYG_042-29a>¶
　　(秋奠獻夫豈無所思乎均是人也彼胡為而廟祀/於萬世吾儕衆人胡為而泯然無聞也反覆以思)¶
　　(之黽勉以求之不沮不怠則庶乎其有得矣折行/逺自邇從祀之賢有魯齋許先生焉非河内之産)¶
　　(乎志其所志學其所學過則聖及則賢不及則亦/不失於令名斯於朝廷廟祀先賢先聖之深意庶)¶
　　(不負矣不然則殿宇之崇/徒為觀美夫何益之有哉)¶
　　濟源縣儒學(在縣治東南元至元十年縣尹劉源/創建明洪武三十年縣丞齊威重建)¶
　　(天順六年知縣段永重修嘉靖三十九年知縣李/資元萬厯四十四年知縣石應嵩増修)¶
(皇清順治十四年知/    縣夏霖重修)¶
　　修武縣儒學(在縣治西南金天㑹間縣尹翟中舎/建元至元間縣尹蒲察重建明永樂)¶
<pb:KR2k0047_WYG_042-29b>¶
　　(十年主簿王獻十二年知縣劉昭正德十二年知/縣冷宗元萬厯十九年知縣邵烟相繼重修)¶
(皇清康熙十六年知縣宋師祁二十年知縣李啓秦二/    十八年知縣張明逺康熙五十四年知縣錢宗禹)¶
　　(相繼修葺五十六年督糧通判署縣事髙士鑰知/縣鄒權重修)¶
　　武陟縣儒學(在縣治東南元至正十年縣尹于誠/建後因兵燬明洪武三年知縣蘇輝)¶
　　(重建正統間知縣何翕正德十五年知縣譚魯相/繼修葺)¶
(皇清順治十二年知縣趙奠麗重修康/    熙二十七年知縣甘國垓重修)¶
　　孟縣儒學(舊在下孟州三城内金大定間徙建今/縣治東南尋廢元至元間知州梁世英)¶
　　(因舊址重建末年兵燬明洪武三年同知韓進重/建成化五年知縣孫芳修嘉靖九年縣丞黄知常)¶
<pb:KR2k0047_WYG_042-30a>¶
(皇清萬厯九年知縣武元謨重修修/    康熙十四年知縣胡希銓重)¶
　　温縣儒學(舊在縣治東南元至正十二年縣尹耶/律惟謙創建末年兵燬明洪武七年知)¶
　　(縣沃墅重建嘉靖十年知府王德明檄縣徙置縣/治正南即今所也)¶
(皇清順治十五年知縣郭仰康熙/    五十五年知縣孫眉重修)¶
　　原武縣儒學(在縣治東元至元間建後為兵燬明/洪武四年縣丞江忠重建成化𢎞治)¶
　　(正德間知縣謝寧張愷王經相繼修葺嘉靖三十/二年知縣黄元吉崇禎十一年知縣褚應于重修)¶
(皇清順治六年知縣蕭鑑十年知縣蔣爾琇十四年知/    縣寗宏舒重修康熙二十四年知縣張金式重修)¶
　河南府¶
<pb:KR2k0047_WYG_042-30b>¶
　　河南府儒學舊建在府治南洛水南岸金正隆初¶
　　知府孔彦舟徙建於洛水之北元末為兵燹所毁¶
　　洪武三年知府徐天麟重修景泰二年知府李達¶
　　増葺嘉靖六年知府劉漳重修萬厯四十三年知¶
　　府宋時魁重修¶
皇清順治八年分守道于時躍許文秀知府楊所修推¶
　　官馬呈圗十四年教授侯抒愫相繼重修雍正二¶
　　年知府張漢重修¶
<pb:KR2k0047_WYG_042-31a>¶
　　洛陽縣儒學(在縣治東明洪武五年知縣胡宏道/以玉清觀廢址創建正統天順間知)¶
　　(縣孫洪張本濟𢎞治正德間知縣楊滋黎顒相繼/修葺嘉靖三十一年縣丞呉英萬厯三十六年知)¶
(皇清縣杜汝亮重修武攀龍十三年知縣葉琪相繼重/    順治六年知縣)¶
　　(修雍正七年知縣王箴/輿教諭范百順重修)¶
　　偃師縣儒學(在縣治東元延祐四年縣尹賈淵創/建後兵燬明洪武三年知縣汪可行)¶
　　(重建成化間知縣張貫李厚相繼増葺𢎞治九年/知縣魏津崇禎十一年知縣薛虞鼎重修)¶
(皇清順治初知縣宋中鴻魏惟紫重修康熙二十八年/    知縣王澤長増修)¶
　　鞏縣儒學(在縣治南相傳西漢時建元末兵燬明/洪武三年縣丞張庸重建天順成化間)¶
<pb:KR2k0047_WYG_042-31b>¶
　　(知縣孫讓柯忠增修嘉靖三十一年知縣陶承祖/重修)¶
(皇清順治十三年知縣張如琦重修康/    熙二十一年知縣蒋徵猷重修)¶
　　孟津縣儒學(舊在縣治二十五里舊城内明嘉靖/十六年因遷縣改置新城内縣治東)¶
(皇清南即今所也通判韓溉建重修/    順治十四年知縣孟常裕)¶
　　宜陽縣儒學(在縣治西元初創建後燬于兵明洪/武三年知縣鄭桂發重建嘉靖二十)¶
(皇清三年知縣雷世榮萬厯間知縣何其智重修相繼/    順治十年知縣金繼望十六年知縣王鼎印)¶
　　(重修舊制北向康熙五十七年知縣陳&KR0156;鼎詳請/南向未及繕修雍正二年知縣郭朝鼎改建)¶
　　登封縣儒學(在縣治西南始建未詳宋宣和間燬/于兵元大德五年既建復燬明洪武)¶
<pb:KR2k0047_WYG_042-32a>¶
　　(七年知縣山錫之重建景泰天順成化間知縣趙/興張雄王璟侯觀相繼修葺嘉靖五年知縣侯泰)¶
(皇清萬厯末年知縣傅梅重修崇禎十年燬于火重建/    順治九年御史王亮教趙如瑾知縣張朝瑞)¶
　　(雍正三年知縣/楊世達重修)¶
　　元呉炳登封縣儒學碑記(聖人之化與國家聲教/為逺邇學之廢舉視守)¶
　　(令賢否而風俗之美惡係焉皇元龍興崇尚文化/薄海内外咸建學置師俾勤勸誘以光吏治間設)¶
　　(科選以賔興其秀使待問於廷不十餘年皆位至/通顯人知向方一意於學卉衣逺人皆能講聖人)¶
　　(之道酣飫子史工習文詞羣試于有司獻藝于上/國與吾中土之士角長於一日徃徃躋膴仕有名)¶
　　(稱於時豈土俗至是哉盖聖化逺被勸學之效漸/劘使然也惟登封距京都首善千五百里而近乃)¶
<pb:KR2k0047_WYG_042-32b>¶
　　(昔洛師畿内地故家文獻濂洛之淵源在焉愚意/絃誦之聲不絶於耳明經待問之士相接於朝也)¶
　　(載瞻學宫庭茀不除像設在位漫漶弗飭學者病/之非朝廷之化勤逺而遺近風俗之升降異前日)¶
　　(也将施教有不齊而為邑者有所未至與泰定丁/卯嵗冬十月王君琇始尹是邑首來謁學即慨然)¶
　　(嘆曰國家重選守令且將屬以何事學基將墜責/其誰適乃謀諸主縣簿馬琰計學廩之贏佐以己)¶
　　(俸徵傭僦工伐木陶瓦邑之嚮義者咸左右焉董/以文學王文煥盖數閲月而克就緒有嚴聖容四)¶
　　(子旁侍配食諸賢繪於廡下殿寢尊嚴門闥深靚/乃集士民擇日䖍告而用牲焉因提㸃嵩陽宫事)¶
　　(遲道靖來汴介嘉議大夫工部尚書致仕韓冲來/請記噫若尹者可謂良吏而知所務矣古者國中)¶
　　(至於鄉遂皆有學先王所甚重者莫尚焉非直為/觀美也盖以扶民&KR0156;善風俗平居則入孝出弟人)¶
<pb:KR2k0047_WYG_042-33a>¶
　　(知禮讓而上之政易以行遇事則親上死長而無/自顧之意者教實使之然也故孟氏語時君以仁)¶
　　(義不過使無饑寒之患而後謹庠序之教而己盖/誠知其如此非嘗試所疑故為迂濶之言求異當)¶
　　(世以自取屈於功利之徒也嗚呼功利之説異時/同患人知善趨事者為有用而不知移風易俗者)¶
　　(在此而不在彼也若尹者可謂良吏而知所務矣/盖尹嘗以俊秀為國子生遂典學籍除太常太)¶
　　(祝出主濟南鄒平縣簿選掾中書以承事郎來尹/是邑觀其設施藴于中者可知矣迺為記之俾刻)¶
　　(以示後使皆知勸學不可緩講仁義之説以續夫/濂洛之傳勉勉焉為國家育才以待用則尹之職)¶
　　(舉而是學者不/患其或廢矣哉)¶
　　永寜縣儒學(在縣治西宋崇寧四年建明洪武元/年知縣翟禮重建三十年主簿艾敬)¶
<pb:KR2k0047_WYG_042-33b>¶
(皇清増建景泰知治間知縣于淵李景相繼修葺知縣/    順治九年  縣程萬善重修康熙二十八年)¶
　　(佟賦偉/重修)¶
　　新安縣儒學(舊在縣治東南宋崇寧間兵燬元至/元間縣尹張臣澤徙建縣治東北嵗)¶
　　(久復廢明洪武三年知縣丁延舉重建成化十四/年知縣許鍾増修崇禎十年邑紳兵部尚書吕維)¶
(皇清祺重修年知縣范諟重修/    康熙四)¶
　　澠池縣儒學(在縣治南宋末燬于兵燹明洪武五/年知縣王熙陽重建天順成化間知)¶
(皇清縣王賔張重嘉靖二年知縣陳綬相繼修葺後重/    順治三年知縣潘沂至十六年知縣張璟先)¶
　　(建康熙七年知縣鄧琪棻改建雍正/五年知縣王箴輿教諭禹無間増修)¶
<pb:KR2k0047_WYG_042-34a>¶
　　嵩縣儒學(在縣治西元至正六年嵩州同知陳鼎/創建嵗久傾圯明洪武三年改州為縣)¶
　　(主簿譚景祥修𢎞治十一年教諭牛良同知縣伍/文震重修)¶
(皇清順治三年署縣同知鄭倬十三年知縣趙景融重/    修康熙十九年知縣王琰二十四年教諭李滋相)¶
　　(繼増/修)¶
　　盧氏縣儒學(在縣治東南元元統二年建末年兵/燬明洪武元年知縣李子用重建正)¶
　　(統成化間知縣張慎沈源崔俊修𢎞治間知縣苑/秀李鋭重葺)¶
(皇清順治四年知縣劉瀾十四年知縣鄒䕃光先後重/    修康熙九年知縣胡循綸重修十九年知縣葢圖)¶
　　(増修雍正五年知縣章節/毛伯鳯教諭趙作霖増修)¶
<pb:KR2k0047_WYG_042-34b>¶
　　明耿裕盧氏縣儒學碑記(學校治之本也我太祖/髙皇帝於建國之初即)¶
　　(命天下郡縣皆立學列聖相承益隆文教故今天/下無地無學具官於是者茍稍通詩書知大體罔)¶
　　(弗以興學為念况自學校中出而世所謂賢者乎/盧氏縣固有學明倫堂僻在廟後廟之左諸生之)¶
　　(廬舍在焉而文昌祠及庫庾庖湢則在堂之右成/化庚寅沈侯以監察御史調知縣事謂規制不備)¶
　　(敝且日甚不足以興風教成人材乃謀於僚佐遷/祠庫等屋於隙地而併新所易民居撤而充拓之)¶
　　(得巨基焉于其上搆堂凡五楹東西為兩齋聮以/號房各十楹堂北為㑹饌之室夾以庖湢堂之南)¶
　　(為儀門其前則通衢也於是左廟右學規制翼翼/士咸相賀曰奠方定位稱厥所宜侯嘉恵我後學)¶
　　(之心至矣未㡬侯即世而崔侯實繼其任又以其/所未備者為心丙申廣學門為三楹増廬舍十有)¶
<pb:KR2k0047_WYG_042-35a>¶
　　(六復加修葺百度維新學於是葢甚備矣然則二/侯其殆所謂賢者乎頃予省祭歸教諭周君宣訓)¶
　　(導魏君濟劉君賢率諸生揖而進曰兩侯之績偉/矣先生幸紀其成于石庶來世有徵而㳺歌于是)¶
　　(者亦知所勉也予邑人也不敢辭乃為之言曰為/政之道莫先於長風教育人材也然㦯因仍茍且)¶
　　(則不足以歆動向業者之心豈不辜負朝廷養賢/圗治之意哉沈侯卜吉相度更置有方崔侯又能)¶
　　(増而修葺之韓子有云莫為於前雖美弗彰莫為/於後雖盛弗傳兩侯之謂也非賢而能之乎雖然)¶
　　(興學有司之事也爾諸生居此髙明亢爽之地豈/徒快心目怡神志而己哉葢必即事而為其所當)¶
　　(為者則善矣當為者何三綱五常之道是也是道/載在六經昭如日星學者當䆒觀體騐以明諸心)¶
　　(以見於行推而至於威儀文辭舉無愆忒則材成/矣自兹舉于鄉貢于王庭上可以備公卿大夫之)¶
<pb:KR2k0047_WYG_042-35b>¶
　　(選次可以備百執事之用隨所任使而盡心焉俾/國家収養賢之效而賢者獲有用之名則一邑之)¶
　　(人觀感歆嚮而父詔其子兄誨其弟舉欲如是而/恥乎不及則風教日益淳美教化興賢才盛豈惟)¶
　　(不負聖天子作養致治之意而兩侯興葺之意亦/庶㡬其不負哉沈侯名源字澄之漳州人崔侯名)¶
　　(俊字世英陽曲人文學行業相/為伯仲故人亦不得而軒輊云)¶
　南陽府¶
　　南陽府儒學舊建在府城之内元至元八年改州¶
　　學為府學後燬於兵燹明洪武初知府事金吾前¶
　　衛千戸秦藝捐俸重建規制大備永樂八年又燬¶
<pb:KR2k0047_WYG_042-36a>¶
　　於火九年南陽府知府劉時徙建於延曦門外即¶
　　今所也又數年知府王昇増葺宣德天順間知府¶
　　陳正倫龔鼎段堅相繼修葺嘉靖八年知府楊應¶
　　奎重修明末半圯¶
皇清順治十年守道戴明說知府郭騰耀復就舊址建¶
　　大成殿明倫堂㦸門櫺星門嗣後知府塗騰茂増¶
　　葺¶
皇清戴明說南陽府儒學碑記(自昔郡縣皆有學所以/培人材廣教化綦重矣)¶
<pb:KR2k0047_WYG_042-36b>¶
　　(顧嵗久而圯齋廡弗治㳺其下者惄然有風雨荆/棘之嗟僉曰伊守吏胡弗問&KR0137;曰伊邦人士胡不)¶
　　(是勤禮樂崩隤子衿佻達無乃俗不淳古余以佐/計謫叅藩政於宛南固楚豫間名鎮也淯水環流)¶
　　(紫山峙秀曩為光武之所奮興武侯茅廬之所寄/跡名臣碩彦史不絶書佳氣欝葱今古如一迺余)¶
　　(下車而肅瞻文廟在宛城外之東偏蔓草殘礫堂/楹將墮余顧而嗟進郡吏及博士弟子員咨之咸)¶
　　(曰學在城中以唐藩出邸因移郡學以拓厥北兵興/以來城郭宫室靡不有災宣聖有靈乃使宼熖弗)¶
　　(入於俎豆今遺黎甫集未暇絃歌且楚氛震鄰民/惟敝賦是供何力以及膠序余謂非也自昔臨雍)¶
　　(釋菜勒為聖典漢髙以馬上得天下納陸生之言/喜文學明帝干戈甫定即為圜橋講誦之舉豈獨)¶
(廟堂譽髦是厲兼寓弭亂銷兵之䇿今太學且日進文/    南顧用師非不撫髀歎息乃親舉)¶
<pb:KR2k0047_WYG_042-37a>¶
　　(學諸臣而策試焉非舞干戢矢之意與適因唐藩/廢址請于撫軍中丞公郡大夫率諸人士進言曰)¶
　　(此舊學宫地也修與建費等移而建費亦等盍移/之均肆厥力予曰善崇文古也復舊今也勵杰儲)¶
　　(才豫也爰謀諸有事兹土者若大将軍若諸分閫/若郡若守令廣文以暨邦之薦紳先生博士弟子)¶
　　(皆有助而以予為倡自兹煦育人材鼓吹教化將/以日月之光洗甲兵之氣豈惟宛郡科名聿盛將)¶
　　(菁茅溪洞之域必有/嚮風慕義而來者)¶
　　南陽縣儒學(在縣治東元至元九年建末年兵燬/明洪武九年知縣劉瑛重建宣德間)¶
　　(知縣李桓圭修成化八年知縣段堅萬厯間知縣/程遜重修明末兵燬)¶
(皇清順治九年知縣李廷松重建康熙六年教諭劉文/    成増修二十年提學副使呉子雲増修雍正四年)¶
<pb:KR2k0047_WYG_042-37b>¶
　　(知縣陳王/綬重修)南召縣儒學附(在縣治西北隅子城内/明成化十二年始置縣)¶
　　(都御史原傑檄知縣張琪創建正德十六年經/歴楊森教諭張淳重修今縣治裁併南陽縣)¶
　　唐縣儒學(在縣治東南明洪武三年知縣事千户/程飛始建永樂正統間主簿王煥知縣)¶
　　(朱英相繼修葺成化六年提學副使劉昌増修正/德嘉靖間知縣王寧李鐸董執中相繼復修明末)¶
(皇清大成殿毁知縣李芝英十二年知縣呉璞郭皇圗/    順治六年)¶
　　(重/建)¶
　　泌陽縣儒學(在縣治西宋建元初廢縣為鎮學亦/燬明洪武十四年復置縣知縣胡惠)¶
　　(重建宣德天順成化間知縣王懋陳鼎魯昌相繼/増葺成化十三年知縣陳俊重修明末止存大成)¶
<pb:KR2k0047_WYG_042-38a>¶
(皇清殿其餘盡燬知縣温如玉重修康熙二十五年知/    順治十三年)¶
　　(縣莫國芳教諭/竇克勤修葺)¶
　　鎮平縣儒學(在縣治西北隅元至元間縣尹李炳/建明宣德六年知縣白岳重建正統)¶
　　(成化間知縣徐煥李賢相繼増修嘉靖二十七年/知縣阮髙重修萬厯間知縣梁必先遷今所)¶
(皇清順治八年教諭張爾雅訓導楊遺白重/    修康熙二十三年知縣葉日升重修)¶
　　桐栢縣儒學(在縣治南明成化十二年始置縣本/府經歴徐行偕南陽衛千户萬全創)¶
　　(建明年知縣汪雲繕完正德間知縣李聚修嘉靖/二十年知縣曹侃崇禎年間知縣江梅宴重修)¶
(皇清順治十一年署縣通判歐陽世逢重建康熙十二/    年知縣陳堯澤十四年知縣酈逢時相繼修葺)¶
<pb:KR2k0047_WYG_042-38b>¶
　　鄧州儒學(在州治東南金至大七年創建元末兵/燬明洪武五年署州事鎮撫孔顯重建)¶
　　(宣德天順成化正德間知州宼義于寛崔富李貴/李順相繼修葺嘉靖三十二年知州王道行重修)¶
　　(至萬厯八年分守汝南參政徐元氣知州黄錫遷/於内城後遭流宼撤毁)¶
(皇清順治十四年知州馮九萬創建康熙二十年學正/    段維宸増建二十六年知州宋嗣炎重修三十三)¶
　　(年知州萬愫學正張垓増修康熙五十三年/至五十八年知州尹椿陳大年相繼増修)¶
　　内鄉縣儒學(在縣治東南元大德八年建後燬于/兵明洪武七年知縣史惟一重建宣)¶
　　(德天順間知縣鄧恂王傑鄭時成化十五年知縣/沃頖萬厯間知縣尚從試相繼修葺年久傾圯)¶
(皇清順治十五年知縣王襄明重修康/    熙二十六年知縣髙以永増修)¶
<pb:KR2k0047_WYG_042-39a>¶
　　新野縣儒學(舊在縣城外元末兵燬明洪武六年/主簿劉莊徙建城内縣治東即今所)¶
　　(也成化六年知縣趙濙十九年知縣薛琦嘉靖六/年知縣汪東相繼修葺明末傾圯)¶
(皇清順治六年知縣汪永瑞十二年知縣崔誼/    之重修康熙二十八年知縣顔光是増修)¶
　　明劉昌新野縣儒學碑記(新野為南陽望邑其廟/學嘗建於縣之子城外)¶
　　(既而廢於兵國朝洪武六年始重建於今縣治東/密邇闤闠規制簡朴積以嵗月殿宇頺圯天順八)¶
　　(年昌提學至邑慨然思一新之而地當要衝民憚/興作又二年乃命邑令趙濙首創講堂遂作聖殿)¶
　　(作賢廟次乃棲書之閣貯器之庫潔牲之厨至於/藏修之所庖湢之處廩餼之資厮役之給莫不悉)¶
　　(備以成化六年十二月落成位置嚴䆳庭階崇峻/衣冠彬彬絃誦洋洋禮樂文物之盛甲於他邑乃)¶
<pb:KR2k0047_WYG_042-39b>¶
　　(為之銘其詞曰皇風播宣德孔滋四海郡國同一/施右文養賢治所資嚴欽不怠今見之吏民趨事)¶
　　(無怨咨煌煌禮殿尊聖師教闡禮樂書與詩衣冠/彬彬出以時保正襲偉達四支仁義忠孝端厥思)¶
　　(昭哉堅白無磷緇後來考者鍳我詞/扶傾濟美無吝私垂於萬世恒如斯)¶
　　淅川縣儒學(在縣治正南成化十二年始置縣本/府同知盧信創建𢎞治九年知縣沈)¶
(皇清鋐増修萬歴二十三年知縣王麟趾改建年知縣/    順治十三年知縣盧敏莪重修康熙十四)¶
　　(于先登二十年教諭栗森二/十六年知縣王然相繼修葺)¶
　　裕州儒學(舊在州治南明洪武三年知州繆承先/徙建州治西宣德間知州石鼎正統間)¶
　　(知州宋盛成化間知州鄧瓊許倫相繼修葺明末/遭兵火傾頽)¶
<pb:KR2k0047_WYG_042-40a>¶
(皇清順治十五年知州陸求可修葺康熙八年知州王/    廷棟増修二十八年知州潘雲桂増建)¶
　　舞陽縣儒學(在縣治東南始建未詳元初罷縣學/亦廢明洪武三年知縣王德潤創建)¶
　　(成化間知縣宋鑑増修𢎞治十一年知縣陳碧重/修萬厯初知縣李源潔重修明末遭兵燬)¶
(皇清順治四年知縣趙耀十年知縣葉永敬重修十六/    年知縣張藎重建康熙二十年知縣金標二十五)¶
　　(年知縣蘇䖍相繼修葺三/十年知縣祖良屏重修)¶
　　葉縣儒學(在縣治東南金至大三年創建元末兵/燬明洪武三年縣丞傅璧重建正統天)¶
　　(順間知縣和惠胡鼒増修洪治三年知縣秦志重/修嵗乆荒蕪)¶
(皇清順治十三年知縣許鴻翔修葺康熙十四年知/    縣潘見龍重修二十九年知縣呂柳文増修)¶
<pb:KR2k0047_WYG_042-40b>¶
　汝寜府¶
　　汝寧府儒學舊在府治之西南隅即金皇統間所¶
　　建蔡州學也元陞蔡州為汝寧府而州學遂為府¶
　　學耶律文謙以地址狹隘徙建於府治之東南即¶
　　今所也後燬於兵明洪武六年汝寧府通判董渙¶
　　重建正統成化間知府季敏錢鉞相繼修葺正德¶
　　四年知府畢昭重修萬厯間知府宋豸崇禎間知¶
　　府劉民恱相繼修葺¶
<pb:KR2k0047_WYG_042-41a>¶
皇清順治四年知府黄登孝重修¶
　　明魏驥汝寧府儒學碑記(汝寧府古蔡州也元至/元癸巳始陞為府其府)¶
　　(學即舊州學金皇統間所建者知府耶律文謙以/湫隘弗稱且遭焚蕩唯聖殿僅存遂改為汝陽學)¶
　　(别搆府學於府治之巽隅今學是也皇慶改元知/府張昇又以規制簡率復修飭之兹學至是始克)¶
　　(就緒垂今二百載風凌雨震其間梁木未免頽毁/黝堊未免漫漶瓴甓未免缺落致過之者咨嗟惋)¶
　　(惜深病其無有注意於此者焉正統三年春保定/李公敏以知府事來涖此邦政事之餘愀然曰斯)¶
　　(學之傾圯非吾責耶惟役殷費廣顧力微不能獨/勝乃謀之於守禦千户倪誠等暨邦人之篤於斯)¶
　　(文者咸唯唯以樂助之公即首捐已俸為倡不踰/月得所助金四百兩有竒公即屬之教授紀振掌)¶
<pb:KR2k0047_WYG_042-41b>¶
　　(之既而召匠需材肇工於正統四年之春二月訖/工於明年之秋八月殿堂室廡視舊煥然一新規)¶
　　(制則尤加宏敞既落成公復以師生出入之途卑/狹沮洳又易軍民居地闢為大道榜其棹楔曰興)¶
　　(賢致邦之人士若老若稚無不改觀而稱嘆嘖嘖/焉未㡬公以膺特詔升尹南京應天府嗣其任者)¶
　　(若知府潁上李公秉同知建昌張公鑑皆愷悌君/子也覩兹成續謂公之興建與千户公等之佽助)¶
　　(不可無述以示後之來者乃徵記於余夫學校為/美教化育人材之所茍或廢墜凡有學校之責者)¶
　　(其可緩視耶今公下車之初即汲汲引為已任又/夙夜殫心竭慮經之營之俾其克底於成良亦難)¶
　　(矣且聞公於是學締搆之始所乏者堅大之材以/足榱桷之需忽一日大風拔木於近地得榆槐合)¶
　　(度者數十本以足其用或謂公精誠所通/神明有以相其成也故併及之以為記)¶
<pb:KR2k0047_WYG_042-42a>¶
　　汝陽縣儒學(舊在縣治西南即金蔡州學也元即/遺址改建為縣學後燬於兵明洪武)¶
　　(八年知縣楊補之重建成化八年取其地建宗藩/府明年副使陳選檄汝寧府知府張綸徙建縣治)¶
(皇清西即今所也萬厯二十四年知縣樂和聲修知縣/    順治三年知縣楊義九年知縣劉瑞十五年)¶
　　(紀國珍相繼増修康熙二十八年知縣邱天英増/修雍正五年知縣謝丕顯雍正七年知縣廣壽相)¶
　　(繼増/修)¶
　　明楊守陳汝陽縣儒學碑記(人之性本於天至善/極粹者也或昧而虧)¶
　　(之聖人於是乎有教焉天下之虧其性者衆矣聖/人奚能一一教之必引其俊與英者而先焉教俊)¶
　　(與英俾格物以明其性修身以率其性而至於道/德之成窮則固之達則隨其位之所至而布之彦)¶
<pb:KR2k0047_WYG_042-42b>¶
　　(淑者慕而趨焉猥𤨏者恥而格焉萬姓以和庶類/以若旁達乎四海之外斯教之至也然所謂俊與)¶
　　(英者必建學以居之俾知别於庶民不遷於異物/然後教之可成庖人無厨則饌不烹工人無肆則)¶
　　(藝不精教俊與英而無學可乎學也者教之所由/施也教也者性之所由復也學不建則教不得而)¶
　　(施焉教不施則性不得而復焉天下未始有無性/之人故學不可一處闕也人未始有無性之日故)¶
　　(學不可一日廢也不闕不廢教猶有未至而性猶/有未復者而况於闕且廢哉此汝陽縣學之重興)¶
　　(所以不容已也徃者秀懷王開府於學東尋謂府/隘且卑増拓而更搆始毁學併其地時成化七年)¶
　　(春也學廢而師生散行道者惻然而有司以開府/事嚴走朝奔夕視學如弁髦棄不復顧提學副使)¶
　　(天台陳公選士賢圗之謂汝寧太守大名張侯綸/曰古者建國教學為先子衿城闕詩人所刺今汝)¶
<pb:KR2k0047_WYG_042-43a>¶
　　(陽學廢盍相與興之侯曰固已慮之矣敢奉命遂/相地度基得之府學之右顧帑竭賦殫貲無從出)¶
　　(迺以義倡之有國子生陳寧者一日餽五十金繼/餽者繦屬爰市木瓦程工庸命汝陽令河間孫君)¶
　　(晟董其役創大成殿五間東西廡各如其數中外/門各三間殿後創明倫堂暨東西齋間數皆如殿)¶
　　(而規制以次成矣堂後創師生寢舍及庖廩之屬/總四十一間四周以垣乃収召師生釋菜而居之)¶
　　(又以餘力重建府學明倫堂五間生舍四十間外/建社學亦五間創始於七年秋間畢工於八年冬)¶
　　(孟蓋陳公廉謹文雅為士民慕恱而張侯孫君皆/賢且能故雖當窘冗之秋克成此乆大之績也十)¶
　　(年春陳公書來請記余許之無何罹憂竟未暇及/秀懷即世今值崇王居其府陳公三人者先後皆)¶
　　(以憂去武林錢侯鉞繼守汝寧今考績至京師過/余曰汝陽縣學成巳八稔堂之梁桷瓦甓有撓折)¶
<pb:KR2k0047_WYG_042-43b>¶
　　(破缺者皆葺以新殿之丹雘有剝者亦飾以章外/門舊用木柱且朽今易用石矣聞陳公嘗請先生)¶
　　(記礱石待久記成未耶余曰未也吾過矣遂為之/記惟建學以敎復性固也今㦯師不以性教而生)¶
　　(惟習文以決科干位則性不復道德不成矣天下/民物無由而遂矣嗟乎天地卓立於終古煙霞變)¶
　　(滅於斯須舉世皆知之矣性内也盡之亦天地也/科位外也得之亦煙霞也人不力修其内而苦求)¶
　　(乎外甘與煙霞同滅而不奮與天/地併立何哉併書以告居學者)¶
　　上蔡縣儒學(在縣治南始建未詳明洪武四年知/縣楊允中重建成化八年知縣宗銑)¶
　　(修十三年縣丞上官祥嘉靖二年知縣傅鳯翺萬/歴十年知縣王宗孟増修)¶
(皇清康熙二十五年知/    縣楊廷望重建)¶
<pb:KR2k0047_WYG_042-44a>¶
　　確山縣儒學(在縣治東元至元間創建明洪武七/年知縣張珪重建正統間提學僉事)¶
　　(曹璉檄縣修繕成化間知縣王廉丁時萬厯間知/縣王士性郭佳鎮相繼修葺)¶
(皇清順治七年知縣呉大壯十/    五年知縣呉國杰重修)¶
　　正陽縣儒學(在縣治東南明正德二年置縣知縣/齊淵始建七年知縣張璽嘉靖間知)¶
(皇清縣徐電重修教諭彭如芝増修康熙二十五年知/    順治十六年)¶
　　(縣趙楫/重修)¶
　　新蔡縣儒學(舊在縣治南元大德八年創建明洪/武十一年知縣應宗毅重建天順間)¶
　　(教諭汪正言改建城外東隅嘉靖三十三年知縣/朱茹徙建縣治南)¶
<pb:KR2k0047_WYG_042-44b>¶
(皇清順治五年知縣鍾鍔十三年知縣譚宏憲/    増修康熙二十七年知縣呂民服重修)¶
　　西平縣儒學(在縣治東南始建未詳明洪武三年/典史萬安成化間知縣呉尚東修嘉)¶
　　(靖八年知縣王來鳯二十年張寅崇禎年間知縣/孔汝孝相繼増修)¶
　　遂平縣儒學(在縣治東元大德間建後為兵燬明/洪武三年縣丞蔡士實重建宣德間)¶
　　(知縣李獻正統成化正德間知縣史正王嵎通判/朱臣嘉靖二十八年知縣張倬萬厯三十四年知)¶
(皇清縣孔宏衍相繼増修壯知縣張鼎新重修/    順治七年署縣呉大)¶
　　明孟洋遂平縣儒學碑記(遂平縣學成朱通判臣/走二生於信陽請余記)¶
　　(坐而問故生曰遂平縣學嵗乆傾毁弗治鄉也監/察御史汪公以巡按至參政呉公僉事孫公以守)¶
<pb:KR2k0047_WYG_042-45a>¶
　　(巡至至之三日謁夫子廟登堂視諸生業汪公目/二公曰是何圯甚非吏所當務耶何弗之圗也二)¶
　　(公起曰兹在我二人退而定厥謀邑汝寧屬也謂/朱君為能俾尸事朱乃祇事其事庚辰閏八月癸)¶
　　(已乃經營裒良任材新其舊益其所未備羣工咸/作衆制維則朱尋以職滿去經歴宋金代亦能厥)¶
　　(終越十二月壬辰工乃畢屹然璧映實為重門泮/水瀦焉巍然崇奕然麗者夫子宫也兩旁翼如從)¶
　　(祀者之廡也直後有堂東西廂有齋序衆以居業/也曰厨曰庫具祀事也若舍若館止師生也貯經)¶
　　(史有閣致齋有所合饌有堂廩有舍射有圃堂棟/絡繹甍宇環次巍巍乎其偉觀矣曰侈乎曰無淫)¶
　　(技無珍飾奚侈然則陋矣曰既完且確何陋之有/厥費維何曰財出于公雖費莫知斂者民怨矣曰)¶
　　(用其力于隙矣孟洋聞而嘆曰善哉斯役逺四蠧/矣春秋書工役惡其侈宣王考室斯干頌之茍財)¶
<pb:KR2k0047_WYG_042-45b>¶
　　(不匱民勞不窮力何傷乎宫室矧兹役也享功而/育才豈細故哉夫上知以下鮮不待文而興遂平)¶
　　(乆乏科第抑其作之者寡也嗚呼士自兹其無興/起者乎茍有興者斯役不徒舉矣汪公按信陽也)¶
　　(拔士之雋聚于别館厚廩餼給筆札俾肆力于學/孫公成之士益振從兹而觀諸公作斯文也豈獨)¶
　　(一遂平哉洋聞之君子當務為急三君子可謂急/當務也易曰不傷財不害民是役有之汪公名淵)¶
　　(字景顔上饒人呉公名江字宗岷德清人孫君名/孟舉字用之商河人二生者張誾魏卿其來請也)¶
　　(孫公/命云)¶
　　信陽州儒學(舊在州治東北隅始建未詳元末兵/燬明洪武四年同知向師誠以州治)¶
(皇清東舊信陽軍基改建成化十七年知州江貴増修/    順治六年副使陳聯璧重修)¶
<pb:KR2k0047_WYG_042-46a>¶
　　明劉吉信陽州儒學碑記(信陽州古申伯所封之/地成化已亥金谿江侯)¶
　　(貴來知州事先是州為縣與信陽衛並處議者謂/其地有三門之險雖設官守備縣秩差卑表裏弗)¶
　　(稱乞陞州以羅山確山二縣來屬有詔從其請時/成化乙未嵗也然州雖改而學校亦多頺毁侯乃)¶
　　(拓其旁近地鳩工掄材擇日而新之廟自大成殿/兩廡㦸門櫺星門俱恢其舊朱楹丹牖文彩炫目)¶
　　(學自明倫堂講堂三齋杏壇射圃俱易其制而明/倫以間計者増三為五高亢明爽人改其觀其他)¶
　　(若宰牲有房貯器有庫㑹饌有堂儲廩有倉諸生/㳺息有舍凡廟學之所有無一不備始於庚子落)¶
　　(成辛丑民不擾而事集由經畫之有道也州人刑/部主事張君鼎以記請焉予惟天下之治由於學)¶
　　(校之興實在守令之得人若侯者深知輕重能以/教化為務者也侯既務於教化則彼陶鎔於斯者)¶
<pb:KR2k0047_WYG_042-46b>¶
　　(當何如哉必修其詩書禮樂之業盡其父子兄弟/夫婦之倫以探夫道德性命之輿俾鄉人有所視)¶
　　(效皆修其善行成其美俗而又階科第而縻禄秩/建勲業而留聲名俾國家得真材之用是兼體用)¶
　　(之全無負於侯作興之意庶斯舉不徒觀美而巳/也夫侯亦由學校出者也亦將慕申伯之風借是)¶
　　(以全其體用之學/者予故樂為之書)¶
　　羅山縣儒學(在縣治東北元延祐四年建後為兵/燬明洪武四年知縣聞珪重建正統)¶
　　(九年知縣劉恒嘉靖間知縣侯之藩濮儲重修明/季兵燬)¶
(皇清順治四年知縣薛耳十一年知縣髙楫重建康熙/    二十五年知縣孫詒謀二十九年知縣魯麟相繼)¶
　　(修/葺)¶
<pb:KR2k0047_WYG_042-47a>¶
　¶
　¶
　¶
　¶
　¶
　¶
　¶
　¶
<pb:KR2k0047_WYG_042-47b>¶
　¶
　¶
　¶
　¶
　¶
　¶
　¶
　河南通志巻四十二¶
