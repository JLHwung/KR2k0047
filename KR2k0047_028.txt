# -*- mode: mandoku-view; -*-
#+TITLE: 河南通志
#+DATE: 2015-08-24 22:41:59.912720
#+PROPERTY: ID KR2k0047
#+PROPERTY: BASEEDITION WYG    
#+PROPERTY: JUAN 卷二十八
<pb:KR2k0047_WYG_028-1a>¶
欽定四庫全書¶
　河南通志巻二十八¶
　　風俗¶
　記稱廣谷大川異制民生其間異俗風俗之不同由¶
　來乆矣班固謂剛柔緩急音聲不同繫水土之風氣¶
　故謂之風好惡取舍動静無常隨君上之情欲故謂¶
　之俗然則風俗者固山川地氣使然亦主治者之好¶
　尚實有以轉移之歟豫省居土之中受氣之正其天¶
<pb:KR2k0047_WYG_028-1b>¶
　性樸茂殆所謂難動以非易感以義者乎然古太師¶
　陳詩以觀民風而十五國風豫居其半漢書地理志¶
　周魏韓趙宋衛楚之地豫皆有焉其間習俗風尚固¶
　亦有不同者我¶
朝仁漸義摩整齊化導兩河士女莫不争厲亷隅以彰¶
　一道同風至治盖彬彬乎得鄒魯之遺矣志風俗¶
　　開封府¶
　梁魏之墟人多俊髦好儒雅雜以遊豫有魏公子之¶
<pb:KR2k0047_WYG_028-2a>¶
　風難動以非易感以義(漢地/理志)地居土中物受正氣其¶
　人性和而才慧其地産厚而𩔖繁(杜氏/通典)魏俗剛強(玉/海)¶
　地為四戰其俗右武人具五都其氣習豪(唐劉禹錫/汴州刺史)¶
　(㕔壁/記)重禮義勤耕絍(宋地/里志)俗尊年齒學尚經術(寰宇/記)¶
　物産富饒習俗侈靡(方輿/勝覽)好祭祀用史巫(漢地/理志)舊俗¶
　剛毅里多壯士　任俠尚氣聞義則畏　甲第星羅¶
　(並宋楊侃/皇畿賦)比屋農桑(唐/詩)士以節義自重而羞干謁民¶
　以敦睦為良而耻告訐平原修野故其人坦易洪濤¶
<pb:KR2k0047_WYG_028-2b>¶
　巨河故其人浩博(並祥符/縣志)¶
　　歸德府¶
　睢陽古郡猶有先王遺風重厚多君子好稼穡惡衣¶
　服以致畜藏(漢地/理志)重禮文其風丕變於古(隋地/理志)人皆¶
　有忠義之風其本於張廵許遠之表倡(異聞/集)人情朴¶
　厚俗有儒學(杜氏/通典)習俗淳厚喜勤尚質(元地/理志)重本而¶
　輕末賤釋而貴儒(郡/志)其俗激昻而奮厲(山堂/考索)觀其英¶
　豪之域冠盖相望元勲雋老五姓實昌(杜正獻趙康/靖王文忠蔡)¶
<pb:KR2k0047_WYG_028-3a>¶
　(敏肅張文正寓/睢陽者凡五族)其原野則田疇彌望不可計數浸以¶
　曜漁之源被以沃壤之土舉趾即雲荷鋤廼雨　美¶
　哉邈乎土地之沃人物之夥也(並宋王仲/旉南都賦)¶
　　彰德府¶
　魏郡鄴都浮巧成俗雕刻之工特云精妙士女被服¶
　咸以奢麗相高其性所尚習得京洛之風(隋地/理志)物背¶
　窳而就攻不鬻邪而豫賈(晉左思/魏都賦)魏地狹隘其俗儉¶
　嗇而褊急(詩/註)俗陶淳古之風尚英雄之習　地險人¶
<pb:KR2k0047_WYG_028-3b>¶
　豪民淳事簡(並圖/經)朴厚肅和人皆君子有古遜畔寢¶
　刑之風(方輿/勝覽)土狹人稀習尚淳厚雅重儒術而耕鑿¶
　其勤　民知立本而羞争訟士多務學而厭浮靡(郡/志)¶
　其俗勁悍勇毅(崔銑/論)人民淳朴俗尚禮義而務耕桑¶
　有亷藺遺風(武安/縣志)¶
　　衛輝府¶
　季札聞衛歌曰美哉淵乎憂而不困者也吾聞衛康¶
　叔武公之德如是是其衛風乎(左/傳)衛多君子(史/記)周末¶
<pb:KR2k0047_WYG_028-4a>¶
　有子路夏育民人慕之故其俗剛武上氣力　剛強¶
　多豪傑(俱漢地/理志)重誼疎財有先王遺風(輿地/志)民情頗¶
　事商賈地饒俗淳勤於播種孝弟之行有聞于時(元/地)¶
　(里/志)性緩尚儒仗氣任俠(文獻/通考)其俗纎儉習事(漢貨/殖傳)地¶
　濵大河故其人氣浮故其人質柔故其人心惰(詩衛/風註)¶
　人知向學彬彬有文(續郡/志)土地饒美物産阜盛(宋詹/文學)¶
　(碑/記)山水明秀人民殷富睿聖武公之遺澤存焉　人¶
　人知勸為善而耻為不善(並元程大本/元聖廟門記)士民敦尚節¶
<pb:KR2k0047_WYG_028-4b>¶
　行(元王公孺殷太/師忠烈公廟碑)男尚節介女多勁烈有共姜之風¶
　(輝縣/志)¶
　　懐慶府¶
　其地險要富實其俗朴野易治服㓂恂平易之化熙¶
　熙向風不靡不暴(漢地/里志)風土得四方之正是以習俗¶
　好尚奢儉得中　薰染許魯齋道學之化皆好性理¶
　崇禮義(並元地/理志)民多敦本好學(河内/縣志)力耕桑而鄙販¶
　鬻尚清淡而多壽考(郡/志)其地負山靣河土曠民淳(劉/健)¶
<pb:KR2k0047_WYG_028-5a>¶
　(文廟/記)男耕女織村落連延頗尚節儉之風自得恬熙¶
　之樂(修武/縣志)¶
　　河南府¶
　氣禀中和(周禮/記)季札聞歌周南召南曰美哉始基之¶
　矣猶未也然勤而不怨矣(左/傳)河南亦豫州之域豫之¶
　言舒也言禀平和之氣性理安舒也洛陽得土之中¶
　故周公作洛此焉攸在　其俗尚商賈機巧成俗故¶
　漢志云周人之失巧偽趨利賤義貴財此亦自古然¶
<pb:KR2k0047_WYG_028-5b>¶
　矣(隋地/理志)忠義疊見(宋邵氏/聞見錄)郁郁荆河(豫州/節注)士嚮詩書¶
　民習禮義務本立業有周召遺風(宋志/表)性行淳朴不¶
　事華侈(一統/志)洛陽古多士風俗猶爾雅(宋蘇/軾詩)其俗和¶
　柔而寛緩(山堂/考索)周人善賈趨利而纎嗇(杜氏/通典)女修織¶
　絍男務耕耘器用陶匏服尚素元耻纎靡而不服賤¶
　竒麗而弗珍(漢班固/東都賦)¶
　　南陽府¶
　夏人忠朴有先王遺風(史/記)尚氣力好商賈　去末歸¶
<pb:KR2k0047_WYG_028-6a>¶
　本羣以殷富(並漢地/理志)南陽古帝鄉縉紳所出(隋地/理志)淳¶
　朴尚農　士皆為道德性命之學(並元地/理志)南陽被召¶
　父黄韓之化易商賈為本業轉争訟為篤厚(玉/海)俗有¶
　武斷之風人勤農桑之務(方輿/勝覽)土沃俗淳民知向學¶
　(元王睿鄧/州學記)過質少文(舊郡/志)土地之廣衍人物之繁盛¶
　産育之豐腴風土之淳質(楊應奎南/陽府碑記)人尚淳朴少夸¶
　詐(郡/志)務稼重禮人多壽考(裕州/志)古稱淳厚敦尚詩書¶
　專務耕桑有東漢遺習(方輿/勝覽)¶
<pb:KR2k0047_WYG_028-6b>¶
　　汝寧府¶
　汝潁多竒士(史/記)其俗剽輕易發怒地薄寡於積聚(史/記)¶
　汝南之俗皆急疾有氣勢(漢地/理志)人性躁勁風氣果决¶
　　尚淳質好儉約䘮祭婚姻率漸於禮(並隋/志)人性清¶
　和鄉閭孝友男務墾闢女修織絍士風習尚文質彬¶
　彬(宋地/理志)多事農桑不尚華麗(信陽/圖志)習尚儉素士風淳¶
　篤猶有申伯遺俗(元和/志)汝寧在汝墳之間文王化行¶
　之地人重信義士尚質文性情質直禮義踈簡(並郡/志)¶
<pb:KR2k0047_WYG_028-7a>¶
　慷慨而尚氣節文雅而多學問　好品藻善譏評有¶
　許邵之遺風焉(並汝陽/縣志)¶
　　汝州¶
　士尚端慤民甘勤勞有巢由清節之風(方輿/勝覽)伊川遊¶
　宦之邦道學漸濡者衆(舊總/志)士為道德性命之學民¶
　有絲絹紬絁之富(風土/記)墾田頗廣民多財富亦由儉¶
　嗇而然(宋地/里志)民性淳厚而少夸詐俗頗儉約而尚耕¶
　織(郡/志)農務稼穡士風淡薄伊洛遺風尚有存焉(伊陽/縣志)¶
<pb:KR2k0047_WYG_028-7b>¶
　山川清遠土壤膏腴得天地中和之氣為多故古今¶
　人物知名於時者前後間出(宋令狐相如/讀書菴記)民物阜康¶
　禮讓興行汝民庶幾古俗矣(謝遷撰沈/侯去思碑)¶
　　陳州¶
　重禮義勤耕耘(宋地/理志)崇祭祀多尚史巫(通/志)高節義尚¶
　亷耻重䘮塟謹婚姻俗為近古(州/志)¶
　　許州¶
　士風端愿民俗勤勞推誠相接耻狙詐(風土/記)好尚稼¶
<pb:KR2k0047_WYG_028-8a>¶
　穡重於禮義其俗近古(隋/書)民淳訟簡土厚水甘務本¶
　業不習末作即遇㐫荒寧死不棄鄉井(襄城/志)潁川人¶
　尚忠其弊朴野(長葛/志)篤厚善學重賢敬賔士女勤朴¶
　不務華&KR0918;疾病多尚鬼信巫(臨潁/志)¶
　　禹州¶
　俗尚樸魯稱謹愿有唐魏遺風(州/志)陘隗環拱溱洧襟¶
　帶風藏氣聚世多君子(地理/志)崇儉抑侈教誨藝殖東¶
　里氏遺澤未替(新鄭/志)居萬山之中俗淳樸重義急公¶
<pb:KR2k0047_WYG_028-8b>¶
　(宻縣/志)¶
　　鄭州¶
　季札聞鄭之樂曰美哉其細己甚民弗堪也(左/傳)好稼¶
　穡習禮文士風都雅(隋/書)習淳尚賢(漢地/理志)氣質冲和有¶
　忠厚禮讓之風無狙詐横争之習(汜水/志)¶
　　陜州¶
　刑訟簡省民安生業(陜州甘/棠記)好訟而負氣不忍睚眦¶
　小忿(閿鄉/志)民尚豪俠士敦禮讓介秦晉之間染其餘¶
<pb:KR2k0047_WYG_028-9a>¶
　波(靈寶/志)¶
　　光州¶
　俗美風淳異材秀民業儒術以自見於世(州學/志)士尚¶
　名教禮崇儉約古意未漓(光山/志)少長安於朴俗衣食¶
　給於田蠶男女婚嫁飬生送死質而有節(元馬祖常/光山志)¶
　俗好禨祥(息學/記)斗星之分其性輕揚江淮之交其風¶
　躁動(固始/志)¶
　豫居四方之中其風土之剛柔習俗之淳漓服食器¶
<pb:KR2k0047_WYG_028-9b>¶
　用之奢儉較之隣省差得其中近其地者率染其俗¶
　勢使然也然亦有習尚不異者如元旦祀先卑㓜以¶
　次拜尊長親隣交賀上元張燈清明日拜墓揷桞於¶
　門端陽日戴艾虎食角黍飲雄黄蒲酒以綵線繫小¶
　兒腕六月六日曝衣七夕乞巧十月一日拜墓焚寒¶
　衣農民報賽除日易桃符放爆竹男女守歲在在然¶
　矣至於祭必四代祀以仲月婚不論財䘮塟不飯僧¶
　不舉樂士大夫家行之餘不盡然也我¶
<pb:KR2k0047_WYG_028-10a>¶
皇上念中州士習敦篤有餘而才具不足農民勤於耕¶
　作屢歌大有¶
特命州縣各舉材能以備任使並於額外舉老農一人¶
　用昭奬勵而孟津翟世有商丘陳懷金等以愚夫愚¶
　婦克敦亷讓風斯古矣轉移化導之機豈不謂㨗哉¶
　¶
　¶
　¶
<pb:KR2k0047_WYG_028-10b>¶
　¶
　¶
　¶
　¶
　¶
　¶
　¶
　河南通志巻二十八¶
