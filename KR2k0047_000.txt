# -*- mode: mandoku-view; -*-
#+TITLE: 河南通志
#+DATE: 2015-08-24 22:41:59.129808
#+PROPERTY: ID KR2k0047
#+PROPERTY: BASEEDITION WYG    
#+PROPERTY: JUAN 表
<pb:KR2k0047_WYG_000-1a>¶
欽定四庫全書¶
　︵字位過密　無法显示︶　　(臣/)侍玉奪¶
　題為欽奉¶
上諭纂修省志成稿謹奉¶
　表上¶
　進者(臣/)等誠惶誠恐稽首頓首¶
　上言伏以¶
帝徳覃敷煥龍馬授圖之域¶
<pb:KR2k0047_WYG_000-1b>¶
皇謨丕顯耀卿雲制字之疆¶
　表正天中問俗由於訓俗¶
　風行地上教民迺以觀民纂和㑹之方輿彌形樂利¶
　　譜敦龎之編户倍仰薰陶謹繕新函恭呈¶
睿鑒竊惟荆河界豫載在夏書滎洛分州志於周禮嶽¶
　　有五而太少二室特立中央瀆有四而淮濟兩條¶
　　滙源南北象緯配乎十宿珠貫璧聨苞苻啟乎三¶
　　辰皇翔帝歩迨夫有商作邑北宋建都聲靈赫濯¶
<pb:KR2k0047_WYG_000-2a>¶
　　之區文物衣冠之藪洵稱閫閾亦曰腹心若稽載¶
　　筆成書尤著連篇積牘陳留人物魏晉分列規模¶
　　汴洛圖經郡縣畫呈形勢風俗通編由應劭夢華¶
　　録纂自東京誌曰河南宋敏求實勤薈蕞記名鄴¶
　　下劉公鋭亦見捜羅葢自圈稱著耆舊以來下逮¶
　　王偁紀東都而後宋史探淵源所自稗官貽瑣碎¶
　　之譏踳駮焉例所勿登櫽括者義將徧擷欽惟我¶
皇上¶
<pb:KR2k0047_WYG_000-2b>¶
　聖由天授¶
　道集大成¶
　至徳配乾坤心涵羲䇿¶
　崇猷包河洛福衍禹疇¶
　㑹五星兩曜於娵訾祥開中土¶
　昭萬載一清于黄瀆瑞滿豫州葢此地實聨壤¶
　京畿維斯民尤近光¶
天子禀中和之性悉由¶
<pb:KR2k0047_WYG_000-3a>¶
聖徳薫陶騐習俗之醇叠荷¶
皇恩淪浹恭逢¶
泰運永耀坤維敬奉¶
　巽申重編豫志葢自前督臣田文鏡總輯未及開雕¶
　　計厯今四載増修謹加纂述首揚¶
聖制大哉¶
王言恭弁全編猗歟¶
盛典禮章樂舞誌明備以協昌期水利河防補闕遺而¶
<pb:KR2k0047_WYG_000-3b>¶
　　宣熙績職官詳列姓名文經武緯續例非緐人¶
　　物析𩔖區門道學詞章按班核實此皆不敢沿舊¶
　　酌入新増者也至於星野輿圖叅考山川而罫布¶
　　城池學校更兼祠祀以縷陳考成賦于中上之區¶
　　權輿禹貢採土風于勤儉之俗根柢周詩宦績鄉¶
　　評公論本汝南月旦遺文古蹟廣蒐逮洛下春秋¶
　　以及折蘆渡海一花五葉之宗風少林尤崇面壁¶
　　候炁入闗玉版金繩之奥義函谷實號傳經此皆¶
<pb:KR2k0047_WYG_000-4a>¶
　　稍飾曩篇合成今集者也(臣/)材疏經術學愧史裁¶
　　起例發凡敢冀有倫有脊集思廣益務期無黨無¶
　　偏遵¶
寳訓以盟心效颺言而稽首伏願¶
　堯章彌煥¶
　文徳益昭¶
　金鑑聿開秘啓丹文綠字¶
　玉衡在握象超蘭檢芝函如典如謨軼光華于三古¶
<pb:KR2k0047_WYG_000-4b>¶
　　為圭為臬定凖則于四方將見封嵩紀瑞呼萬嵗¶
　　者時聽其三錫洛凝禧方千里者曰擴其九矣(臣/)¶
　　等無任瞻¶
天仰¶
聖激切屏營之至謹奉¶
　表隨¶
　進以¶
聞¶
#+PROPERTY: JUAN 凡例
<pb:KR2k0047_WYG_000-5a>¶
　欽定四庫全書¶
　　河南通志凡例¶
　　　一巻首恭編¶
　聖制弁冕全志我¶
世祖章皇帝開疆奠宇¶
聖祖仁皇帝久道化成暨¶
　皇上御極以來飭勵臣工勤求民瘼訓誥煌煌垂示萬¶
　　　　世豫處天下之中地濱大河時厪¶
<pb:KR2k0047_WYG_000-5b>¶
　睿慮屢頒¶
　徳音典謨炳蔚方駕陶姚夫豈敢循襲舊志而徒登藝¶
　　　　文之冠至嵗有續增敬需珥筆¶
　　　一舊志向有圖考然道里多不相凖所列山川或¶
　　　　至錯繆今倣元人朱思本畫方計里之法通省¶
　　　　及八府七州圖則每方百里東西南北按里計¶
　　　　之分寸不爽如某山從某處發脈某水從某處¶
　　　　發源某處入某河俱可指掌而得又黄河圖一¶
<pb:KR2k0047_WYG_000-6a>¶
　　　巻另入河防内寧詳母畧則毎方五里凡修築¶
　　　險冲閘壩涵洞及向來决口築堤設立堡房埽¶
　　　工之處俱一一備載用細字旁註庶開巻瞭然¶
　　　有當於古人左圖右史之義云¶
　　一郡縣建置古今興廢分併最難清析歴代史書¶
　　　除史記南北史梁陳北齊後周不立地里志及¶
　　　五代史職方考畧而不詳外其餘所有志書前¶
　　　後史多有矛盾如金史志武勝軍節度使宋南¶
<pb:KR2k0047_WYG_000-6b>¶
　　　陽郡領穰城南陽内鄉三縣而元史則云金舊¶
　　　領五縣謹從金史盖金史明註云順陽入穰城¶
　　　為鎮淅水入内鄉而元史云元初以淅川順陽¶
　　　省入内鄉者非也晉書南宋書滎陽郡無新鄭¶
　　　而隋書則云後魏廢謹從隋史葢晉宋二史或¶
　　　脫落而隋去後魏近所考當不悮也或從其前¶
　　　或從其後舉此可以𩔖推¶
　　一前史與後史志不同而一代之史其地理志亦¶
<pb:KR2k0047_WYG_000-7a>¶
　　　有與紀傳脱遺反於他史互見而得之者如晉¶
　　　書載記内書苻丕奔東垣將軍馮該自陜邀擊¶
　　　敗之通鑑綱目並載此事而地理志河南郡下¶
　　　不載東垣之名反見於魏書新安郡註内東垣¶
　　　縣二漢晉屬河南郡南宋志亦云河南郡晉太¶
　　　康地志有東垣縣則明係晉志脱遺無疑盖既¶
　　　徵之本書之載記又叅之南宋魏二史地名與¶
　　　事合符惜太康志今不見全本耳又如職官志¶
<pb:KR2k0047_WYG_000-7b>¶
　　　内後周薛慎樂遜俱為湖州刺史本書各有傳¶
　　　而魏志於魯陽郡下又不載湖州之名考魏書¶
　　　髙祖紀太和二十二年克齊湖陽置南襄州治¶
　　　焉後周文帝紀廢帝三年改南襄為湖州則湖¶
　　　州之為湖陽其改置年代俱有惜後周不立志¶
　　　此可考於兩帝本紀而得之者也餘詳辨疑中¶
　　　凡此等類謹參考列史地志及紀傳以補正史¶
　　　之缺¶
<pb:KR2k0047_WYG_000-8a>¶
　　一舊志於歴代郡縣較嘉靖志多有脱遺而開封¶
　　　南陽尤甚如開封府二漢陳留郡刪去小黄外¶
　　　黄河南郡刪去京巻故市苑陵潁川汝南二郡¶
　　　刪去潁隂召陵南頓南陽府二漢南陽郡刪去¶
　　　淯陽博山湼陽棘陽西鄂析酈湖陽博望杜衍¶
　　　紅陽新都等縣𢎞農潁川二郡刪去丹水析昆¶
　　　陽定陵等縣考之國策史記二漢書確有明據¶
　　　有不待博考而後見者小黄為髙帝母昭靈后¶
<pb:KR2k0047_WYG_000-8b>¶
　　　所塟國策史記有外黄小兒史記始皇三年麃¶
　　　公將卒攻巻東漢建武初宗室劉茂聚衆京宻¶
　　　間漢初楚漢相距滎陽京索又樊噲攻苑陵先¶
　　　登灌嬰封潁隂侯今許州志有灌臺閻澤赤封¶
　　　故市侯春秋齊楚盟召陵東漢光和末黄巾賊¶
　　　敗汝南太守趙謙於召陵朱㒞追南陽餘賊於¶
　　　西鄂光武父為南頓令此開封府之歴歴可考¶
　　　者也史記秦二世二年沛公攻析酈皆下之引¶
<pb:KR2k0047_WYG_000-9a>¶
　　　兵西至丹水後漢初劉縯敗嚴尤陳茂於淯陽¶
　　　自湖陽進拔棘陽又光武姊為湖陽公主本紀¶
　　　光武别將兵徇昆陽定陵郾皆下之髙祖封王¶
　　　翳為杜衍侯武帝封張騫為博望侯朝鮮降人¶
　　　路最為湼陽侯成哀時王立為紅陽侯王莽為¶
　　　新都侯孔光為博山侯此南陽府之歴歴可考¶
　　　者也家絃户誦童丱即知而漫從刪削殊為非¶
　　　理其餘别府又不具論矣今謹增入而嘉靖志¶
<pb:KR2k0047_WYG_000-9b>¶
　　　亦有未盡載者如漢陳留郡不載濟陽秦三川¶
　　　郡不載外黄開封於班范紀傳亦屬脱遺謹據¶
　　　各史地志核實備載不敢畧亦不敢漫入也¶
　　一考司馬遷史記載禮書樂書班固前漢書載禮¶
　　　樂志其後或合或分具載國史夫功成制禮治¶
　　　定作樂所謂範民以敬導民以和恃有此具也¶
　　　史載之志可遺之乎我¶
　朝釐定典章質文並美遵矩矱者盖天下靡然同風¶
<pb:KR2k0047_WYG_000-10a>¶
　　　焉舊志失編禮樂為珥筆者之憾謹補葺為第¶
　　　十巻凡二十條¶
　　一秦置三十六郡河南當其八舊志以三川潁川¶
　　　南陽碭邯鄲南郡上黨河東為八郡¶
皇輿表有東郡九江而無河東上黨今從¶
皇輿表為正詳見辨疑中¶
　　一黄河遷徙不常從古為患漢初決酸棗決瓠子¶
　　　猶在今河北之境宋熙寧中分趨東南一股合¶
<pb:KR2k0047_WYG_000-10b>¶
　　　泗入淮泛溢開歸而患中於豫之全省金大定¶
　　　迄元至正全河盡入淮而患且移於淮南北矣¶
　　　舊志止一卷畧而不詳今考諸史及歴代河渠¶
　　　志先列古今黄河道以明全河之原委次列豫¶
　　　省黄河道以志修築之險冲次列黄河通塞及¶
　　　五大徙以考歴代變遷之異次列汴蔡潁渦各¶
　　　道河渠以詳歴代通運灌田泄水開濬淤塞之¶
　　　由次列河防職官黄河隄工河兵堡夫堡房以¶
<pb:KR2k0047_WYG_000-11a>¶
　　　　紀¶
　聖天子憂勞百姓發帑置吏綢繆鞏固之至計次列河¶
　　　　防攷以志河流衝決隨地制宜治河名臣弭患¶
　　　　善後之方而終之以河防事宜則古今言治河¶
　　　　者莫詳焉大抵治河言人人殊而要自明萬厯¶
　　　　迄今百餘年來不外於潘季馴所稱固隄束水¶
　　　　用水攻沙至我¶
聖祖仁皇帝¶
<pb:KR2k0047_WYG_000-11b>¶
　頒示逢灣取直之¶
　廟算髙出千古大小臣工殫精竭慮著有成效河流底¶
　　　　寧生民永賴故紀載獨詳焉¶
　　　一河南通志舊無水利一條近奉¶
　㫖飭修司道府縣督催辨理具有成規自應特紀以昭¶
　　　　一代制度諸河道詳見河防中者不復贅河防¶
　　　　以河道為綱領水利以溝渠為綱領其灌田之¶
　　　　渠苐註明引某水灌某處田洩水之溝苐註明¶
<pb:KR2k0047_WYG_000-12a>¶
　　　歸入某河懼重複也列古渠於前而著今渠於¶
　　　後其係剏開及新濬者必分注標明詳始事也¶
　　　雍正五年後州縣報冊有起止方向寛深長短¶
　　　丈尺者必謹書之以前缺載者仍其舊不敢增¶
　　　損昭實録也冊内止載有溝渠一道無名色者¶
　　　謹觀其坐落地方即立其名曰某溝匪敢添註¶
　　　慮混同而無别也循覽州域可曉然矣¶
　　一舊志封建列古先與春秋戰國二條混雜不明¶
<pb:KR2k0047_WYG_000-12b>¶
　　　以邶鄘鄶蔣與夏殷諸侯並列時代不同春秋¶
　　　時河南有四十國未聞戰國時有也東虢檜即¶
　　　鄭地胙之後為南燕國温即為蘇而並載一時¶
　　　殊失考核且春秋時之魏國在今山西平陸縣¶
　　　梁今陜西郃陽縣郜今山東城武縣芮今山西¶
　　　芮城縣均非河南地杜註及地里志歴歴可考¶
　　　而舊志列梁魏於封建列郜芮於圖表因訛襲¶
　　　舛莫此為甚鄾鄀與唐具載左氏俱在南陽鄧¶
<pb:KR2k0047_WYG_000-13a>¶
　　　州境戴即甾今考城縣而舊志無之今俱逐一¶
　　　訂定列古先封國凡六春秋以前國凡九春秋¶
　　　時姓氏爵秩可考者凡三十三戰國韓趙魏楚¶
　　　合春秋時宋衛凡六時代既分其更遞迭居自¶
　　　不至前後兩載詳辨疑中兹不復贅¶
　　一春秋時晉啓南陽楚亦封畛於汝在今懐慶南¶
　　　陽汝寧三府之境而不列晉楚於春秋者以二¶
　　　國俱吞併弱小既列諸小國不得復列晉楚懼¶
<pb:KR2k0047_WYG_000-13b>¶
　　　龎雜而不清也晉之本封自在山西楚之本封¶
　　　自在湖南不得以其吞併之地書之至戰國時¶
　　　豫境諸小國已盡乃始載韓趙魏及楚從其實¶
　　　也¶
　　一舊志單載康熙元六等年編審實増人丁數目¶
　　　直接康熙三十年編審數目便不敷志内所開¶
　　　一百五十六萬六千七百八十八丁之數查細¶
　　　數實因遺造康熙十年十五年二十年二十五¶
<pb:KR2k0047_WYG_000-14a>¶
　　　　年四次編審新増三十三萬七千三百四丁以¶
　　　　致不敷今依次添載方能合數¶
　　　一康熙五十二年三月十八日奉¶
聖祖恩詔以海宇承平日久户口日繁州縣徵收錢糧但¶
　　　　據康熙五十年報部丁數為常額敷額數之外¶
　　　　其餘續生人丁永不加賦今於各州縣俱開列¶
　　　　明晰以溥¶
　聖朝樂利於無窮云¶
<pb:KR2k0047_WYG_000-14b>¶
　　　一舊志於田賦多未清晰且止及府而不及縣今¶
　　　　劈分則壤成賦二項則壤詳上中下地及水旱¶
　　　　陂岡等田科則厚薄之殊成賦詳額徵蠲免開¶
　　　　墾及起運存留支給等項各縣分列而㑹於府¶
　　　　總各府分列而㑹於省總庶綱舉目張一覽易¶
　　　　曉¶
　　　一舊志無漕運然衛河自衛輝抵臨清以達通倉¶
　　　　為河南一省漕運所經不可不備載其漢唐隋¶
<pb:KR2k0047_WYG_000-15a>¶
　　　　由汴入河以達洛渭宋則或由江而淮以達汴¶
　　　　或由河以達汴元行海運初間行陸運明運由¶
　　　　㑹通河河南一省則由衛河俱撮録於小序中¶
　　　　兹不多及而¶
　本朝所行本色折色及小灘衛輝水次則詳誌其年月¶
　　　　錄督撫疏稿以志¶
列聖及我¶
　皇上憂勤愛民之實不敢畧也¶
<pb:KR2k0047_WYG_000-15b>¶
　　　一歴代官制遞更名同實異同一刺史也晉魏之¶
　　　　刺史加都督將軍而唐之刺史僅同太守同一¶
　　　　丞相御史也秦漢則稱三公而元則毎省各置¶
　　　　丞相御史中丞多至數十人唐之節度觀察於¶
　　　　事無所不總權任極重而宋則僅為加銜宋之¶
　　　　轉運使則唐節度使之任而元及有明則專掌¶
　　　　鹽課之事内外重輕迭為軒輊互有利弊至¶
　聖朝而斟酌盡善矣大抵自秦迄唐内外分任至宋矯¶
<pb:KR2k0047_WYG_000-16a>¶
　　　藩鎮之弊全以京朝官出蒞外職元行省行臺¶
　　　則更用丞相御史明代叅半用之毎代各列一¶
　　　小序於前為考其設官之原委及更易之年月¶
　　　某官在前代為某職或兼攝或專掌冀得展卷¶
　　　瞭然而歴代遞變之故亦可髣髴得其大概云¶
　　一陵墓舊多譌傳最難徴信如成湯陵在偃師縣¶
　　　吕尚墓在衛輝府城西北而山西滎河縣商王¶
　　　陵載在祀典陜西咸陽縣東北二十五里有太¶
<pb:KR2k0047_WYG_000-16b>¶
　　　公望墓與檀弓反塟於周相合此較有考據今¶
　　　照舊志登載而仍列其可據者於後以示折衷¶
　　　晉杜預墓在偃師又云一在尉氏考晉書預遺¶
　　　令云自表營洛陽城東首陽之南為將來兆域¶
　　　最為分明志所載二處俱誤謹從晉書以明畫¶
　　　一俱詳辨疑中又如漢常山王張耳以大梁人¶
　　　而墓一在開封一在彰徳髙宻侯鄧禹以南陽¶
　　　新野人而墓一在太康一在濟源考之本傳俱¶
<pb:KR2k0047_WYG_000-17a>¶
　　　無明據不能刪一存一則照舊兩載以示闕疑¶
　　一人物名宦既節錄其傳於各門復於陵墓載碑¶
　　　誌是為重出乃去碑誌而單載銘語尤屬無謂¶
　　　唐宋之銘尚簡古明人銘語大半蕪蔓冗長今¶
　　　一槩省去以從簡約¶
　　一古蹟務期典實可據如禹州新鄭縣有交印臺¶
　　　志云鄭武公為卿士有功錫之印綬築臺受之¶
　　　語甚俚鄙印綬至秦時始有金印紫綬銀印青¶
<pb:KR2k0047_WYG_000-17b>¶
　　　綬載在漢書百官表可考周代止用圭節何縁¶
　　　有交印之名乎至如信陽州南有劈破山拖刀¶
　　　嶺為關忠義故蹟尤似小説家所載考三國志¶
　　　本傳忠義足趾未嘗至信陽州也凡此等𩔖槩¶
　　　加刪削以從雅馴¶
　　一帝王志舊以梁唐五代俱都開封此未深考耳¶
　　　梁以宣武簒唐因以汴州為東都至開平十三¶
　　　年仍遷都洛陽末帝立於大梁唐莊宗入大梁¶
<pb:KR2k0047_WYG_000-18a>¶
　　　同光元年十二月復遷都洛陽歴三帝凡十三¶
　　　年晉石敬塘入洛陽天福二年復遷都汴載在¶
　　　綱目可考今俱訂正又隋都長安煬帝仁夀四¶
　　　年遷都洛陽以洛陽為東京越王侗留守東都¶
　　　嗣位為帝都洛凡二世合十一年唐武后亦都¶
　　　洛陽舊志不載均屬疎漏今俱考正史增入詳¶
　　　辨疑中¶
　　一名宦人物寧慎毋濫今自¶
<pb:KR2k0047_WYG_000-18b>¶
本朝定鼎後悉照報部冊登入以前悉依舊通志而舊¶
　　　志所載宋張商英係惇卞之黨蒲宗孟以司馬¶
　　　温公為奸邪此等凶𩔖豈宜混入今悉刪去明¶
　　　自正徳以迄天啓亦有黨附閹豎著名史籍者¶
　　　亦不敢漫載用以彰¶
聖朝直道之公云¶
　　一河南人物彪炳史乘蔚乎盛矣其中如河洛二¶
　　　程倡明正道學統相承後先輩出則理學宜另¶
<pb:KR2k0047_WYG_000-19a>¶
　　　編也漢唐諸儒經明行修羽翼聖籍不愧宏通¶
　　　則儒林宜另編也龍比以後成仁取義名在汗¶
　　　青光騰河岳則忠烈宜另編也梁園鄴下風雅¶
　　　所遺搴芳擷秀垂聲藝林則文苑宜另編也舊¶
　　　志於人物列傳後止分孝義隠逸各門未盡條¶
　　　析謹据舊傳參以郡邑志書増編理學儒林忠¶
　　　烈文苑凡四巻¶
　　一舊志藝文至十五巻居全志三分之一止因刪¶
<pb:KR2k0047_WYG_000-19b>¶
　　　去山川城池古蹟寺觀後附見詩文薈稡一處¶
　　　遂至巻帙繁重夫山川古蹟列名人詠歌昔賢¶
　　　碑記所以發揮景象詳志原始不為無禆今一¶
　　　槩刪去既苦寂寥併歸藝文又嫌汗漫是兩失¶
　　　之也今仍分載各條以便省閲其有佳篇叠出¶
　　　及碑記累幅不能盡附者則入藝文以成大觀¶
　　一藝文首編賦咏兼備衆體彷彿文選之例詔誥¶
　　　制冊係廊廟訏謨奏疏文移出名臣碩畫箴銘¶
<pb:KR2k0047_WYG_000-20a>¶
　　　贊頌皆形容盛徳儆戒不虞之語論議雜辯乃¶
　　　折衷理道考索制度之文均有裨益非同浮藻¶
　　　若記序諸製中無關政治不及民風累牘連篇¶
　　　殊屬無謂多從芟薙以省覽觀¶
　　一藝文内舊載關忠義辭曹操書竟是後代人&KR0915;¶
　　　作雜用小説三國演義中故事可削也朱子韓¶
　　　文考異原用唐書本傳與洪興祖年譜等書互¶
　　　相勘証志中刪去傳文單録洪譜則是所駁詰¶
<pb:KR2k0047_WYG_000-20b>¶
　　　者何事非特頭緒不清併文理亦不貫矣詳辨¶
　　　疑中今俱増刪¶
　　一譌謬宜考正士雅山係晉祖逖避兵處士雅是¶
　　　祖逖字而註以為陶侃又如莽母城訛為蔡母¶
　　　城李同城訛為李固城後漢書鍾皓字季明而¶
　　　志訛為鍾明杜根傳後附載成翊世係平原郡¶
　　　吏而志訛為杜根之子應詹係應璩之孫而志¶
　　　訛為璩弟唐李紳傳户官道户訛為尸字宋馬¶
<pb:KR2k0047_WYG_000-21a>¶
　　　知節係幽州薊人而志列之祥符金滑州安撫¶
　　　使王政有傳而直𨽻志以政當為名馬英係婦¶
　　　人見元史列女傳内而志列之孝子凡此等𩔖¶
　　　百年來莫之改正今俱照史考定詳辨疑中¶
　　一通志向有辨疑一條率多瑣僻小事而於郡縣¶
　　　之脱遺山川之錯互都邑之興建廢置關津之¶
　　　遷移迭改槩不一及僅足洽聞無關大體今就¶
　　　各條上自商周下訖勝國本諸詩書左氏註疏¶
<pb:KR2k0047_WYG_000-21b>¶
　　　以探其源參之歴代史志以盡其變合之夾漈¶
　　　貴與諸儒以究其統㑹而歸之¶
聖朝皇輿表以定厥衷焉務使河南二千里經歴四千¶
　　　年凡古今之紛糾者秩如膠轕者立剖譌謬者¶
　　　訂正較之舊本為詳備焉¶
　　一僻書隠牒例應收採舊志於正史外旁及搜神¶
　　　記幽怪錄猶可云近古至闌入隂隲文勸善書¶
　　　則鄙俚甚矣今槩加刪削易以典雅大抵名賢¶
<pb:KR2k0047_WYG_000-22a>¶
　　　叙述内可補正史之闕者亦史公所稱其軼時¶
　　　見於他説也¶
　　一雍正十二年¶
　奏請陳州改陳州府許州改許州府開封府屬太康¶
　　　扶溝二縣改屬陳州府禹州并所屬新鄭宻二¶
　　　縣改屬許州府鄭州并所屬滎陽滎澤河隂汜¶
　　　水四縣改屬開封府河南府屬盧氏縣改屬陜¶
　　　州南陽府復設南召縣事關沿革鉅典宜載志¶
<pb:KR2k0047_WYG_000-22b>¶
　　　乘但奉¶
㫖准行之日已在開雕將竣之時未便悉行毁板重加¶
　　　編輯因遵史家分限之例不復増入¶
　　一志與史相表裏合之則為一代之史分之則為¶
　　　各省之志宜精核不宜繁富宜詳於事實而畧¶
　　　於詞藻事實雖繁而首尾條貫則一見瞭如侈¶
　　　陳詞藻則充棟汗牛無益實用今増職官志十¶
　　　之八凡十巻河防志十之九凡五卷水利漕運¶
<pb:KR2k0047_WYG_000-23a>¶
　　　俱増設郵傳鹽課選舉志俱比舊加詳均有闗¶
　　　制度國計民生之大者其餘如贈送序遊山記¶
　　　及墓銘之𩔖多從刪削庶幾詳畧得宜以佐¶
聖天子鴻謨於萬一云¶
　　　右凡例計三十條¶
　¶
　¶
　¶
<pb:KR2k0047_WYG_000-23b>¶
　¶
　¶
　¶
　¶
　¶
　¶
　¶
　河南通志凡例¶
#+PROPERTY: JUAN 目錄
<pb:KR2k0047_WYG_000-24a>¶
欽定四庫全書　　　　　史部十一¶
　河南通志目錄　　　　　地理𩔖三(都㑹郡縣之/屬)¶
　　巻一¶
聖制¶
　　巻二¶
　　　輿圖¶
　　巻三¶
　　　沿革上(有表/)¶
<pb:KR2k0047_WYG_000-24b>¶
　　巻四¶
　　　沿革下(有表/)¶
　　巻五¶
　　　星野(星野圖/)　(祥異附/)¶
　　巻六¶
　　　疆域(形勢附/)¶
　　巻七¶
　　　山川上¶
<pb:KR2k0047_WYG_000-25a>¶
　　巻八¶
　　　山川下(關津橋梁附/)¶
　　巻九¶
　　　城池¶
　　巻十¶
　　　禮樂¶
　　巻十一¶
　　　兵制(滿州營房附/)¶
<pb:KR2k0047_WYG_000-25b>¶
　　巻十二¶
　　　河防一(古黄河道通今黄河道河豫省黄河道道/古今黄河  塞攷  黄  五大徙  各)¶
　　　　　　(河渠堤河防職官房附河兵堡夫/黄河  工  附堡)¶
　　巻十三¶
　　　河防二(河防攷/)　(自周定王起至元止/)¶
　　巻十四¶
　　　河防三(河防攷/)　(明/)¶
　　巻十五¶
<pb:KR2k0047_WYG_000-26a>¶
　　　河防四(國河防攷/  朝)¶
　　巻十六¶
　　　河防五(河防事宜/)　(附黄河圖/)¶
　　巻十七¶
　　　水利上¶
　　巻十八¶
　　　水利中¶
　　巻十九¶
<pb:KR2k0047_WYG_000-26b>¶
　　　水利下¶
　　巻二十¶
　　　封建¶
　　巻二十一¶
　　　田賦上¶
　　巻二十二¶
　　　田賦下¶
　　巻二十三¶
<pb:KR2k0047_WYG_000-27a>¶
　　　户口上¶
　　巻二十四¶
　　　户口下¶
　　巻二十五¶
　　　漕運¶
　　巻二十六¶
　　　鹽課¶
　　巻二十七¶
<pb:KR2k0047_WYG_000-27b>¶
　　　郵傳¶
　　巻二十八¶
　　　風俗¶
　　巻二十九¶
　　　物産¶
　　巻三十¶
　　　職官一¶
　　巻三十一¶
<pb:KR2k0047_WYG_000-28a>¶
　　　職官二¶
　　巻三十二¶
　　　職官三¶
　　巻三十三¶
　　　職官四¶
　　巻三十四¶
　　　職官五¶
　　巻三十五¶
<pb:KR2k0047_WYG_000-28b>¶
　　　職官六¶
　　巻三十六¶
　　　職官七¶
　　巻三十七¶
　　　職官八¶
　　巻三十八¶
　　　職官九¶
　　巻三十九¶
<pb:KR2k0047_WYG_000-29a>¶
　　　職官十¶
　　巻四十¶
　　　公署¶
　　巻四十一¶
　　　倉庾¶
　　巻四十二¶
　　　學校上¶
　　巻四十三¶
<pb:KR2k0047_WYG_000-29b>¶
　　　學校下(貢院書院義學社學附/)¶
　　巻四十四¶
　　　選舉一(薦辟/)¶
　　巻四十五¶
　　　選舉二(進士/)¶
　　巻四十六¶
　　　選舉三(舉人/)　(襲廕/)　(貢監/)¶
　　巻四十七¶
<pb:KR2k0047_WYG_000-30a>¶
　　　選舉四(武進士/)　(武舉/)　(武勳/)　(武襲/)¶
　　巻四十八¶
　　　祠祀¶
　　巻四十九¶
　　　陵墓¶
　　巻五十¶
　　　寺觀¶
　　巻五十一¶
<pb:KR2k0047_WYG_000-30b>¶
　　　古蹟上¶
　　巻五十二¶
　　　古蹟下¶
　　巻五十三¶
　　　帝王(后妃附/)¶
　　巻五十四¶
　　　名宦上¶
　　巻五十五¶
<pb:KR2k0047_WYG_000-31a>¶
　　　名宦中¶
　　巻五十六¶
　　　名宦下¶
　　巻五十七¶
　　　人物一¶
　　巻五十八¶
　　　人物二¶
　　巻五十九¶
<pb:KR2k0047_WYG_000-31b>¶
　　　人物三¶
　　巻六十¶
　　　人物四¶
　　巻六十一¶
　　　理學¶
　　巻六十二¶
　　　儒林¶
　　巻六十三¶
<pb:KR2k0047_WYG_000-32a>¶
　　　忠烈¶
　　巻六十四¶
　　　孝義¶
　　巻六十五¶
　　　文苑¶
　　巻六十六¶
　　　隠逸¶
　　巻六十七¶
<pb:KR2k0047_WYG_000-32b>¶
　　　列女上¶
　　巻六十八¶
　　　列女下¶
　　巻六十九¶
　　　流寓¶
　　巻七十¶
　　　僊釋¶
　　巻七十一¶
<pb:KR2k0047_WYG_000-33a>¶
　　　方伎¶
　　巻七十二¶
　　　藝文一(賦/)¶
　　巻七十三¶
　　　藝文二(樂府/)　(五古/)　(七古/)¶
　　巻七十四¶
　　　藝文三(五律/五絶)　(七律/七絶)　(五排/詩餘)　(七排/)¶
　　巻七十五¶
<pb:KR2k0047_WYG_000-33b>¶
　　　藝文四(歴代詔誥/)¶
　　巻七十六¶
　　　藝文五(表/)　(牋/)　(疏/)¶
　　巻七十七¶
　　　藝文六(頌/)　(書/)　(啓/)　(贊/)　(箴/)　(論/)　(辨/)　(説/)¶
　　巻七十八¶
　　　藝文七(考/跋)　(述/)　(傳/)　(序/)　(檄/)　(移文/)　(議/)¶
　　巻七十九¶
<pb:KR2k0047_WYG_000-34a>¶
　　　藝文八(記/)　(銘/)　(誄/)　(祭文/)¶
　　巻八十¶
　　　辨疑(拾遺附/)¶
　　　　(臣/)等謹案河南通志八十巻¶
　　　國朝總督河南山東軍務兵部右侍郎王士俊¶
　　　　等撰河南之名宋代惟屬洛陽一郡故宋敏¶
　　　　求作河南志僅記西都典故而不及他州自¶
　　　　明初設河南布政使所屬八府實跨大河以¶
<pb:KR2k0047_WYG_000-34b>¶
　　　　北封疆建置於古稍殊故郡邑雖各有偏記¶
　　　　而未有統為一書者嘉靖中始創為之亦僅¶
　　　　具崖畧而已¶
　　　國朝順治十八年復加續修條理麤備黄之雋¶
　　　　謂康熙中嘗頒諸天下以為式其後久未修¶
　　　　輯沿革廢置多不相合雍正九年總督田文¶
　　　　鏡承¶
　命排纂乃延編修孫灝進士顧棟高等開局蒐討文¶
<pb:KR2k0047_WYG_000-35a>¶
　　　　鏡沒後王士俊代為總督久之始克成書刋¶
　　　　板甫竣而陳許二州升為府鄭州改𨽻開封¶
　　　　盧氏改𨽻陜州南召復立縣治皆未及増改¶
　　　　今姑仍其原本録之云乾隆四十六年三月¶
　　　　恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
