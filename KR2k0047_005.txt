# -*- mode: mandoku-view; -*-
#+TITLE: 河南通志
#+DATE: 2015-08-24 22:41:59.261570
#+PROPERTY: ID KR2k0047
#+PROPERTY: BASEEDITION WYG    
#+PROPERTY: JUAN 卷五
<pb:KR2k0047_WYG_005-1a>¶
欽定四庫全書¶
　河南通志巻五¶
　　　星野¶
　　星土分星之說載在周官而散見於左氏史遷著¶
　　天官書其言分野或以斗杓或以五星或以二十¶
　　八宿後益言人人殊世儒葢多疑之其在河南者¶
　　曰武王伐殷歳在鶉首伶州鳩謂我周之分野葢¶
　　指豐岐西周之地而今以當洛陽之東周東平須¶
<pb:KR2k0047_WYG_005-1b>¶
　　昌壽張皆在濟東魯地而以為宋房心之分野衞¶
　　東方諸侯而遙屬戌亥之次又後世彊域日擴吳¶
　　楚閩粤延袤萬里僅系斗牛女三星而豫省獨當¶
　　十宿豈詳於此而略於彼歟歳差之法或以為五¶
　　十年差一度或以為百年而分野所屬之地至今¶
　　不改豈在天者隨時而遷而在地者亘古不易歟¶
　　而疇人世業守其說而不敢更卒以占驗無或爽¶
　　何也將天象幽逺固有非世儒所得而窺測者耶¶
<pb:KR2k0047_WYG_005-2a>¶
　　惟唐一行本李淳風之說以終南太華為地絡而¶
　　以宏農分陕謂南北兩河之㑹者最為得之明初¶
　　紀襲元人授時之舊至¶
本朝改用西法其分野度數益精密矣至災祥𩔖應前¶
　　史臚陳京房易傳及洪範五行志説禍福休咎歴¶
　　歴如響我¶
皇上奉若天道五星順軌川嶽協應民物蕃殖在豫省¶
　　尤彰彰可見者兹特據所舊聞志星野¶
<pb:KR2k0047_WYG_005-3a>¶
¶
<pb:KR2k0047_WYG_005-4a>¶
¶
<pb:KR2k0047_WYG_005-5a>¶
¶
<pb:KR2k0047_WYG_005-6a>¶
¶
<pb:KR2k0047_WYG_005-7a>¶
　角亢在辰鄭分野¶
　　按唐天文志曰角亢壽星也初軫十度餘八十七¶
　　杪十四少中角八度終氐一度自原武管城(鄭/州)濵¶
　　河濟之南東至封邱陳留(開封即古/陳留郡)盡陳蔡汝南¶
　　之地逾淮源至於弋陽(光/州)西涉南陽郡至於桐栢¶
　　又東北抵嵩之東陽中國地絡在南北河之間故¶
　　申(信/陽)光許息江(息縣/地)黄(光州/地)道(確山/地)柏(西/平)沈(汝陽/地)¶
　　賴(息縣/地)蓼(固/始)頓(陳州/地)胡(潁/川)房(遂/平)弦(光/山)諸國皆豫州¶
<pb:KR2k0047_WYG_005-7b>¶
　　之分宜屬鶉火氐涉壽星當洛邑衆山之東與亳¶
　　土相接次南直潁水之間曰太昊之墟為亢分又¶
　　南涉淮氣連鶉尾在成周之東陽為角分　角宿¶
　　之屬為進賢為平道為天門為平星為天田為周¶
　　鼎為庫樓為南門為衡為柱亢宿之屬為折威為¶
　　大角為左右攝提為陽門為頓頏　豫州之域於¶
　　開封府為祥符為陳留為通許為扶溝為鄢陵為¶
　　洧川為太康為尉氏為中牟為蘭陽為原武(今屬/懷慶)¶
<pb:KR2k0047_WYG_005-8a>¶
　　為陽武為封邱為延津(今屬/衞輝)於許州為長葛為郾¶
　　城為臨潁為襄城於陳州為西華為商水為項城¶
　　為沈邱於汝寧府為汝陽為上蔡為新蔡為西平¶
　　為遂平為正陽為確山為信陽為羅山於光州為¶
　　光山為息縣為固始為商城於南陽府為桐柏¶
　氐房心在卯宋分野¶
　　按唐天文志曰氐房心大火也初氐二度餘十四¶
　　百一十九杪五太中房二度終尾六度自雍邱(把/縣)¶
<pb:KR2k0047_WYG_005-8b>¶
　　襄邑(睢/州)而東循濟陰界於齊魯乃東南接太昊之¶
　　墟西接陳鄭盡古宋葛(寧陵/地)商亳之地　氐宿之¶
　　屬為天乳為招搖為梗河為帝席為亢池為天輻¶
　　為陣車為騎官為車騎為騎陣將軍房宿之屬為¶
　　鈎鈐為鍵閉為罰為東西咸為日為從官心宿之¶
　　屬為積卒　豫州之域於歸徳府為商邱為夏邑¶
　　為寧陵為鹿邑為虞城為永城為睢州為考城為¶
　　柘城於開封府為把縣為儀封¶
<pb:KR2k0047_WYG_005-9a>¶
　室壁在亥衞分野¶
　　按唐天文志曰營室東壁陬訾也初危十三度餘¶
　　二十九百二十六杪一太中營室十二度終奎一¶
　　度自王屋太行而東得漢河南至北紀之東隅北¶
　　負漳鄴又自河濟之交涉滎波濵濟水東得古𨚍¶
　　鄘衞(凡輝/縣地)胙邘(河内/地)雍(修武/地)共(輝縣/地)微(衞/地)南燕(胙/城)¶
　　(地/)之國自閣道王良至東壁在豕韋為上流當河¶
　　内及漳鄴之南得山河之㑹為離宫又循河濟而¶
<pb:KR2k0047_WYG_005-9b>¶
　　東接元&KR1102;為營室之分　室宿之屬為離宫為土¶
　　工吏為螣蛇為雷電為壁壘陣為羽林軍為斧鉞¶
　　為北落門為天綱為八魁壁宿之屬為雲雨為霹¶
　　靂為天廐為鐵鑕　河南帶古冀州之域於彰徳¶
　　府為安陽為臨漳為内黄為湯陰為林縣為武安¶
　　為涉縣於衞輝府為汲縣為獲嘉為新鄉為淇縣¶
　　為濬縣為滑縣為輝縣於懷慶府為河内為武陟¶
　　為修武為溫縣為孟縣為濟源¶
<pb:KR2k0047_WYG_005-10a>¶
　柳星張在午周分野¶
　　按唐天文志曰柳七星張鶉火也初柳七度餘四百¶
　　六十四杪七少中七星七度終張十四度北自滎澤¶
　　滎陽並京索暨山南得新鄭密縣至外方山東隅斜¶
　　至方城(裕/州)抵桐柏北自宛葉南暨漢東盡漢南陽之¶
　　地又自雒邑負北河之南西及函谷逾南紀盡宏農¶
　　以淮源桐柏東陽為限即古成周虢(陜/州)鄭管鄶(新/鄭)東¶
　　虢(汜/水)密滑(偃/師)焦(陜/州)唐申(南/陽)鄧之墟　柳宿之屬為酒¶
<pb:KR2k0047_WYG_005-10b>¶
　　旗星宿之屬為軒轅為天相為天稷張宿之屬為内¶
　　平為長垣為天尊為少微為天廟　三河之域於河¶
　　南府為洛陽為鞏縣為偃師為孟津為盧氏為新安¶
　　為澠池為宜陽為登封為嵩縣為永寧於陜州為閿¶
　　鄉為靈寶於鄭州為滎澤為滎陽為河陰為汜水於¶
　　禹州為密縣為新鄭於南陽府為南陽為鎮平為泌¶
　　陽為唐縣為鄧州為内鄉為新野為淅川為裕州為¶
　　葉縣為舞陽於汝州為魯山為郟縣為寶豐為伊陽¶
<pb:KR2k0047_WYG_005-11a>¶
　¶
　¶
　¶
　¶
　¶
　¶
　¶
　¶
<pb:KR2k0047_WYG_005-11b>¶
　¶
　¶
　　右河南分野考之往牒互有同異其大相遼絶者¶
　　同一壽星也曹氏起軫七度陳氏起軫十二度同¶
　　一南陽也史記屬角亢晉志屬翼論者葢紛如也¶
　　惟一行說本李淳風以山河分麗兩戒最為精切¶
　　而前史謬誤較然明矣今博考諸書繪圖於前而¶
　　古今區域六家異同并係之仰觀俯察燦列詳具¶
<pb:KR2k0047_WYG_005-12a>¶
　　俾覽者有所稽焉(舊志/論)¶
　　天官之學葢難言哉視天窅𣺌無所辨别則失之¶
　　蔽刻列躔度以配十二域附㑹災祥則失之鑿蔽¶
　　與鑿君子不由也然而甘石之徒各守師說疇人¶
　　世業相沿未改有國者重太史之官首敬授之令¶
　　豈非至重耶顧自魏晉分野合之於理最多繆戾¶
　　然以之推測則密自一行以山河兩戒配合元象¶
　　其說最近乎理矣乃後人以之推測或疎其故何¶
<pb:KR2k0047_WYG_005-12b>¶
　　也毋亦傳習之有失抑講究之未精乎明初修大¶
　　統厯因元人授時之舊推分宫度已為詳密¶
興朝定制推算七政採用西洋新法更勝前代夫厯象¶
　　精微非經生敢妄議至於過宫之說則草野所未¶
　　盡諳者但以中州論之危十三度始入亥宫其星¶
　　室壁衞分并州授時算法雨水後五日太陽始過¶
　　衞分今西洋法雨水日即過亥宫是太陽尚在危¶
　　八度固青州分也設此五日之内有日月之薄蝕¶
<pb:KR2k0047_WYG_005-13a>¶
　　五星之凌犯將屬之衞乎抑屬之齊乎倘仍屬之¶
　　齊則度是而宫非也倘改屬之衞則宫是而度非¶
　　也必有以處此也然此不過五日耳進而鶉火則¶
　　差九日更進而壽星大火則差十二日又不獨此¶
　　也太陽之行嵗嵗有差更數百年則亥宫皆子度¶
　　午宫皆未度辰卯漸移亦復如之十二辰盡失其¶
　　故又必有以處此也此所未諳也舊志修於明而¶
　　推列宫度異同止以一行為凖不載大統書法似¶
<pb:KR2k0047_WYG_005-13b>¶
　　未得體若今之宫度嵗改月移遽難増入故論列¶
　　於此以俟高明者再訂焉(唐獻/圭識)¶
　　傳考左氏傳春秋襄公九年春晉侯問士弱論商¶
　　主大火(註周禮保章氏以星土辨九州之地所封/封域皆有分星鄭氏箋云星土星所主之)¶
　　(土也封猶界也大界則曰九州州中諸國之封域/於星亦有分焉其書亡矣今其存可言者十二次)¶
　　(之分也星紀吳越也元枵齊也陬訾衞也降婁魯/也大梁趙也實沈晉也鶉首秦也鶉大周也鶉尾)¶
　　(楚也夀星鄭也大火宋也析木燕也是言地屬於/天各有其分之事也  孔氏疏云鄭雖云其存可)¶
　　(言不知存者本是誰說其見於傳說/者則此云商主大火故連類而及之)昭公七年四¶
<pb:KR2k0047_WYG_005-14a>¶
　　月日食傳稱魯衞惡之(去衞地如魯地則春分/之日在魯衞之分也)又¶
　　曰以害鳥帑周楚惡之(天官書南宫朱鳥蓋/井鬼柳星張翼軫也)二十¶
　　八年傳云龍宋鄭之星(天官書東宫蒼龍/言角亢氐房心也)三十二¶
　　年傳曰越得嵗而吳伐之凶(則於時嵗在/吳越之分也)又晉語¶
　　云實沈之墟晉人是居周語云嵗在鶉火我有周¶
　　之分野(是有分野之言也天冇十二次地有九州/以此九州當彼十二次周禮雖有分星不)¶
　　(知其誰分之也何必所分能當天地如星紀在於/東北而吳越實在東南魯衞東方諸侯遙屬戌亥)¶
　　(之次又三家分晉方始有趙而韓魏無分趙獨有/之漢書地理志分郡國以配諸侯其地分或多或)¶
<pb:KR2k0047_WYG_005-14b>¶
　　(少鶉首極廣鶉尾極狹徙以相傳為說其詳不可/得而究之於其分野或有妖祥而為占者多得其)¶
　　(效蓋古之聖哲有以度知非後/人所能測也  右說俱出孔疏)¶
　　　祥異附¶
　伏羲時龍馬負圖出於河(伏羲則之/以畫八卦)¶
　黄帝時神龜出於永寧元滬水(倉頡則其/文以制字)¶
　夏禹治水神龜戴書出於洛(其書之數戴九履一左/三右七二四為肩六八)¶
　　(為足五居其中大/禹敘之以成九疇)¶
　殷太戊時有祥桑穀共生(傳曰桑穀共生於朝七日/大拱伊陟戒以修徳而枯)¶
<pb:KR2k0047_WYG_005-15a>¶
　周武王代紂率師渡孟津白魚躍入王舟¶
　莊王十四年宋州大水¶
　襄王八年春正月戊申朔隕石於宋五是月六鷁退¶
　　飛過宋都¶
　　二十二年穀洛水鬬¶
　　二十七年春無冰　宋鄭饑¶
　　二十八年秋雨螽於宋¶
　靈王八年春宋災¶
<pb:KR2k0047_WYG_005-15b>¶
　景王二十二年五月宋衞陳鄭災　龍鬭於鄭國門¶
　　之外洧淵¶
　顯王四十七年魏有女子化為丈夫¶
　漢高后四年秋河南大水(伊洛汝水没民舎/二千四百餘家)¶
　　八年南陽大水¶
　惠帝二年春雨血於宜陽¶
　文帝十二年十二月河決酸棗¶
　景帝中元六年梁孝王田北山有獻牛足生背上¶
<pb:KR2k0047_WYG_005-16a>¶
　武帝元年六月客星見於房¶
　元帝建昭元年正月戊辰隕石梁國六¶
　　五年秋潁川汝南大水¶
　宣帝本始四年四月地震¶
　　八年九月荆冀豫諸州大水¶
　成帝陽朔元年七月壬子月犯心星¶
　　三年三月隕石東郡¶
　　永始元年二月河南郡郵亭樹生枝如人頭(睂目/鬚皆)¶
<pb:KR2k0047_WYG_005-16b>¶
　　(具但無/髪耳)¶
　哀帝建平元年九月陳留雷有石隕地四¶
　　三年十月汝南西平遂陽鄉柱仆地生枝如人形¶
　後漢光武帝建武三年七月洛陽大旱¶
　　六年十二月洛陽市火¶
　　七年六月洛水溢¶
　　十二年六月河東黄龍見¶
　　十七年十月有五鳳凰見於郟縣¶
<pb:KR2k0047_WYG_005-17a>¶
　　二十二年九月南陽地震甚¶
　　二十九年四月蝗¶
　　中元元年夏洛京醴泉湧出赤草生水涯¶
　明帝永平十七年神雀五色翔集洛京芝草生殿前¶
　　十八年六月已未彗星出張¶
　章帝建初元年北宫火(燒壽安殿延/及右掖門)¶
　　八年有鳳凰麒麟甘露嘉穀之瑞¶
　和帝永元五年五月南陽大風拔木¶
<pb:KR2k0047_WYG_005-17b>¶
　　六年秋洛京旱(時洛陽有寃囚帝幸洛陽錄/囚徒理寃獄即日澍雨降)¶
　　七年洛都地震¶
　　八年洛都蝗　十二月南宫宣室殿火¶
　　十年五月洛京大水¶
　　十二年潁川大水¶
　安帝永初二年四月河南城中火(焚殺二千五/百七十餘人)¶
　　三年二月庚戍月犯心後星¶
　　元初二年潁川襄城臨水化為血　六月洛陽新¶
<pb:KR2k0047_WYG_005-18a>¶
　　城地裂¶
　　三年十月汝南冬雷¶
　　四年二月武庫火¶
　　六年二月洛都郡國四十二地震¶
　　延光二年三月潁川大風拔木¶
　　三年七月潁川木連理　麒麟白鹿白虎二見陽¶
　　翟¶
　順帝永建三年正月洛都地震　二月癸未月犯心¶
<pb:KR2k0047_WYG_005-18b>¶
　　後星¶
　　陽嘉元年恭陵廡及東西幕府火¶
　　二年六月洛陽宣徳亭地坼(計長八十/有五丈)¶
　　永和元年秋偃師蝗¶
　　二年十一月丁卯洛都地震¶
　　漢安元年三月甲午洛陽劉漢等百九十七家為¶
　　火所燒(數日/乃止)¶
　桓帝建和元年有蛇見洛京徳陽殿(時桓帝即位洛/陽市令淳于翼)¶
<pb:KR2k0047_WYG_005-19a>¶
　　(曰蛇有鱗甲兵之象也見於省中將有椒/房大臣受甲兵之誅也其後梁冀以逆誅)¶
　　二年洛京徳陽殿火及左掖門(時梁冀譖殺/太尉杜喬)¶
　　三年八月京師大水　九月已卯地震庚寅地又¶
　　震¶
　　元嘉元年十一月辛已地震¶
　　二年正月丙辰地震¶
　　永興元年秋河溢¶
　　二年二月癸卯洛都地震¶
<pb:KR2k0047_WYG_005-19b>¶
　　建光元年洛都及郡國二十九淫雨(大傷/禾稼)¶
　　永壽元年洛水溢¶
　　延熹四年正月辛酉洛都嘉徳殿火　二月壬辰¶
　　武庫火　五月已卯洛京雨雹(大如/雞子)¶
　　八年二月已酉南宫嘉徳署黄龍見千秋萬嵗殿¶
　　皆火　四月甲寅安陵園寢火　閏月巳未太白¶
　　犯心前星　九月丁未洛都地震　十一月壬子¶
　　徳陽前殿西閣及黄門北寺火¶
<pb:KR2k0047_WYG_005-20a>¶
　　九年三月癸已洛都夜有火光轉行　司𨽻豫州¶
　　饑　夏四月河水清¶
　靈帝建寧四年二月河水清¶
　　熹平三年秋洛水出¶
　　四年五月延陵園火¶
　　六年𢎞農螟¶
　　光和元年六月有黒氣墮溫徳殿庭中(氣如龍長/十餘丈)¶
　　七月有虹見洛都玉堂殿中¶
<pb:KR2k0047_WYG_005-20b>¶
　　三年四月熒惑逆行守心後星　十月戊午月食¶
　　心後星¶
　　五年五月洛都宫署火　冬彗星出狼弧東行至¶
　　於張乃去(張為/周地)¶
　　中平元年夏陳留陽武等縣異草生(其莖縻纍腫/大如手指狀)¶
　　(似鳩雀龍蛇之形五色各如/其狀毛羽頭目足翅皆具)¶
　　二年二月已酉洛都南宫雲臺災庚戍樂城門災¶
　　六年八月丙寅太白犯心前星¶
<pb:KR2k0047_WYG_005-21a>¶
　魏文帝黄初二年秃鶖集洛陽芳林園池¶
　　七年春正月許昌城門崩¶
　明帝太和四年六月洛陽宫鞠室災¶
　　八年大霖雨(二十餘日/伊洛皆溢)¶
　　青龍元年正月甲申青龍見郟之摩陂井中(凡瑞/興非)¶
　　(時則/為孽)¶
　　二年夏四月崇華殿災　冬十一月洛都地震(從/東)¶
　　(來隠隠有聲/震搖屋瓦)¶
<pb:KR2k0047_WYG_005-21b>¶
　　三年崇華殿災¶
　　五年五月熒惑犯房¶
　　景初元年春正月黄龍見(高堂生以為魏得土徳/故其瑞黄龍見宜改正)¶
　　(朔易服色以變民耳目魏主叡從之遂/以建丑之月為正服色尚黄牲用白)　洛都凌¶
　　霄闕始構有鵲巢其上　六月洛都地震　九月¶
　　淫雨冀豫等州大水¶
　　三年二月龍見軹縣井中¶
　　高貴鄉公正元元年戊戌黄龍見於鄴井中¶
<pb:KR2k0047_WYG_005-22a>¶
　　甘露四年正月黄龍二見寧陵井中¶
　晉武帝泰始三年白龍二見宏農澠池¶
　　四年九月豫州大水¶
　　五年青龍二見於滎陽¶
　　七年六月大霖雨河洛伊沁皆溢(没民舍千九百/餘家秋稼千三)¶
　　(百餘/頃)¶
　　咸寧二年八月庚辰河南地震¶
　　四年冀豫諸郡國螟　七月豫冀荆郡國二十大¶
<pb:KR2k0047_WYG_005-22b>¶
　　水　九月甲午麒麟產於河南¶
　　五年六月庚戍雨雹¶
　　泰康元年四月河南河内魏郡宏農雨雹傷麥¶
　　二年三月庚寅宏農河内汲郡魏郡雨雹傷禾¶
　　八月有星孛於張¶
　　四年河南大水¶
　　五年秋大水¶
　　六年南陽見兩足猛獸¶
<pb:KR2k0047_WYG_005-23a>¶
　　八年三月熒惑守心¶
　　九年正月龍見洛都武庫井中　二月壬辰地震¶
　　十年四月癸丑洛京崇賢殿災　十月洛京宫殿¶
　　火　雒陽宫宜秋里石生地中(始高三尺如香罏/形後如傴人不可)¶
　　(掘/)¶
　惠帝元康元年十二月辛酉洛都地震¶
　　四年十一月滎陽襄城汝陰梁國南陽地震¶
　　五年豫州大水　閏月庚寅洛都武庫火(累代異/寶器械)¶
<pb:KR2k0047_WYG_005-23b>¶
　　(一時/盡焚)¶
　　八年秋九月豫州大水　十一月高原陵火¶
　　九年河南滎陽潁川隕霜傷禾　六月庚子有桑¶
　　生東宫西廂　熒惑守心¶
　　永康元年三月尉氏雨血¶
　　永寧元年七月雨雹　南陽大水　十月風雹折¶
　　木¶
　　永興二年七月甲午洛京尚書諸曹火¶
<pb:KR2k0047_WYG_005-24a>¶
　懷帝永嘉元年二月雒陽步廣里地陷有蒼白二色¶
　　鵝出¶
　　二年冬項城桑樹有聲¶
　愍帝建興四年洛都大饑¶
　　大興三年六月丙辰太白與嵗星合於房¶
　　石勒末年星隕於鄴(方尺餘青色而/輕擊之聲如磬)¶
　　石虎末年雨血(周遍/鄴城)¶
　成帝咸康四年四月已已太白晝見在柳¶
<pb:KR2k0047_WYG_005-24b>¶
　穆帝永和五年六月臨漳暴風震雷雹大如升¶
　　義熙四年汝水竭大河凍澠水不冰¶
　　十一年五月甲申彗星出天市掃帝座在心房北¶
　　(心房宋/之分野)¶
　南北朝宋文帝元嘉二十四年夏河濟俱清¶
　南齊廢帝永元元年七月辛未淮水變赤如血¶
　後主天統四年七月孛星見於房心白如粉絮大如¶
　　斗¶
<pb:KR2k0047_WYG_005-25a>¶
　魏太武帝太延七年野木連理¶
　東魏孝靜帝武定三年九月豹入鄴城¶
　　五年八月豹上銅雀臺¶
　北齊文宣帝天保八年河北六州河南十三州蝗¶
　武成帝河清元年四月河濟俱溢¶
　後主武平三年龍見汲城涸井中¶
　　五年鄴城東青桐樹有如人狀¶
　後周武帝建徳六年八月鄭州獲九尾狐　陽武有¶
<pb:KR2k0047_WYG_005-25b>¶
　　獸三狀如水牛(一黃一赤一黒赤與黒者鬬乆之/黃者自旁觸之黒者死黄赤俱入)¶
　　(於/河)¶
　宣帝大象元年有龍鬬於汴州水側黒龍死　六月¶
　　陽武鯉魚乘空而鬬良乆乃落¶
　　七年有禿鶖集洛陽宫太極殿¶
　隋文帝開皇七年相州有桑變為蛇(其尾繞樹計/長二丈許)¶
　　十八年河南八州大水¶
　　仁壽二年河南北諸州大水¶
<pb:KR2k0047_WYG_005-26a>¶
　煬帝大業四年彗星掃文昌至房而滅¶
　　七年砥柱山崩壅河(逆流數十里時/帝興遼東之役)¶
　　十一年馬生角¶
　　十二年東都大鄴殿火¶
　恭帝義寧三年新安產嘉禾(莖長三尺穗/長二尺八寸)¶
　唐高祖武徳元年秋洛陽鼠一夕渡河盡去¶
　太宗貞觀元年新安大饑(斗粟/千錢)¶
　　七年秋八月河南諸州大水¶
<pb:KR2k0047_WYG_005-26b>¶
　　十一年七月癸未黃氣際天大雨穀水溢¶
　　十四年陜州河清¶
　　十七年鄭州河清¶
　　十八年秋豫州宋州大水¶
　　十九年衞州人劉道安頭生肉角¶
　高宗永徽二年十二月衞州河清¶
　　四年宋州有異獸(高丈餘一角鹿形馬/蹄牛尾五色有翅)¶
　　五年六月河北大水¶
<pb:KR2k0047_WYG_005-27a>¶
　　六年汴鄭等州大水害稼¶
　　顯慶五年春河北二十二州旱¶
　　龍朔元年十一月洛州猫鼠同處(鼠隠伏象盜竊/猫職捕嚙而反)¶
　　(與鼠同處司盜/者廢職容奸)¶
　　儀鳳二年河南北旱¶
　　永隆元年九月河北大水¶
　　永淳元年五月已卯洛水溢¶
　中宗嗣聖四年正月魏州地出鐵如船(長十/數丈)¶
<pb:KR2k0047_WYG_005-27b>¶
　　十年五月河南十二州水　十一月宛邱鳳凰集¶
　　十六年河溢¶
　　長壽三年十月陳州鳳凰集¶
　　神龍元年五月甲辰洛水溢(漂民舍一/千餘家)七月河南¶
　　北大水¶
　　二年二月壬子洛陽城東地色如水(樹木車馬歴/歴有影漸移)¶
　　(至都月/餘乃滅)¶
　　三年五月河南北旱　冬十月陳州李有華(鮮茂/如春)¶
<pb:KR2k0047_WYG_005-28a>¶
　睿宗景隆四年二月東都凌空觀災¶
　　先天元年雒陽市牛左脇有人手(長一尺或撁/之以乞丐)¶
　元宗開元三年河南北蝗¶
　　四年六月陜州大風㧞木¶
　　八年鄧州三鴉口大水(或見二小兒以水相沃須/臾大十圍張口仰天人射)¶
　　(之俄而暴雷雨/漂溺者數百家)六月庚寅夜𤄊穀水溢¶
　　十年五月伊洛水溢¶
　　十二年六月豫州大水¶
<pb:KR2k0047_WYG_005-28b>¶
　　十五年河北牛大疫¶
　　二十八年十月河南十三郡水¶
　　天寶元年十月鄴有猫鼠同乳(同乳甚/於同處)¶
　　二年六月東都應天門火¶
　　四年河南四郡水¶
　　十一年六月閿鄉黄河中女媧墓移¶
　　十三年葉縣南土塊鬬(中有血出/數日不止)東都瀍洛溢¶
　　有鵲巢車轍中(不巢木而巢/地失其所也)洛陽邙山下出巨蛇¶
<pb:KR2k0047_WYG_005-29a>¶
　　(高丈餘長百尺胡僧見之曰此欲決水/瀦洛城即以天竺法咒之數月蛇裂)¶
　　十四年七月有二龍鬬於南陽城西(易坤上六龍/戰于野文言)¶
　　(曰陰疑于/陽必戰)¶
　肅宗至徳二年三月南陽有蛇鬬於南門外(一蛇死/一蛇上)¶
　　(城/)¶
　　寶應二年九月甲午河清¶
　代宗廣徳二年河南諸州大水¶
　　大厯元年洛水溢¶
<pb:KR2k0047_WYG_005-29b>¶
　　十年七月庚辰太白辰星合於柳¶
　　興元元年春熒惑守嵗星在角亢¶
　徳宗建中四年九月有龍見於汝州城壕¶
　　貞元元年春東都河南河北饑(斗米千錢/死者相枕)¶
　　四年自陜至河陰河水黒　河南地生毛　雨木¶
　　於陳留十里許(大如指長寸許有孔通中所雨/木墜地其立如植幾遍十里)¶
　　八年秋自陳宋至河朔諸州郡大水(同時溺死者/二萬餘人漂)¶
　　(没官民廬/舍殆盡)¶
<pb:KR2k0047_WYG_005-30a>¶
　　十三年東都尙書省火¶
　　十四年秋有異鳥見於宋州郊外(色青類鳩鵲所/止之處羣鳥翼)¶
　　(衛朝夕嗛/稻以哺之)¶
　　十七年懷州奏獲白鵲二¶
　　十八年春光蔡等州大水¶
　憲宗元和八年四月丁丑大隗山摧(時許州大雨/溺死千餘人)¶
　穆宗長慶元年七月戊午河水赤(三日/止)¶
　　二年正月已未有星孛於翼¶
<pb:KR2k0047_WYG_005-30b>¶
　　七年河南陳許蔡等州大水¶
　文宗太和元年冬十月陳許州野蠶生桑¶
　　開成二年秋河南北蝗¶
　　八年正月陜州河清　九月考城民家雄雞化為¶
　　雌(伏子而/雄鳴)¶
　　十一年九月乙未有彗見於房長三尺¶
　懿宗咸通四年七月東都許汝等州大水傷稼¶
　　七年鄭州永福湖水赤如凝血者三日¶
<pb:KR2k0047_WYG_005-31a>¶
　　十年夏陜虢等州蝗¶
　僖宗乾符二年洛陽暴雨有物墮地(狀如羖羊頃之/入地中迹月餘)¶
　　(不/滅)河北馬生人¶
　　六年汜水河魚逆流而上(至垣曲/平陸界)¶
　　廣明元年汝州峴陽峯龍池涸(近川/竭也)¶
　　中和元年三月陳留有烏變為鵲¶
　　二年有鵲變為烏¶
　　光啟元年十二月陜州集津山有二異雉(其首向/背而連)¶
<pb:KR2k0047_WYG_005-31b>¶
　　(頸棲集津倉廡後數月/羣雉數百來鬬殺之)¶
　昭宗大順二年七月癸丑夜汴州相國寺火(大雨暴/至平地)¶
　　(水深數尺火益甚延/及民居三日不滅)¶
　　乾寧末陜州有蛇鼠鬬於南門内(蛇死鼠/亦亡去)¶
　　天祐元年七月河南府嘉禾生　九月汴州進白¶
　　兔¶
　五代梁太祖開平四年十一月宋許等州大水¶
　唐莊宗同光二年三月淮瀆廟有樹連理¶
<pb:KR2k0047_WYG_005-32a>¶
　　三年七月洛水溢¶
　明宗天成二年五月懷州進白鵲¶
　　長興二年四月汴州火¶
　　四年汝州火(燒羽林軍營五百餘間先是司天奏/熒惑入羽林軍請京師為火備至是)¶
　　(乃/應)¶
　晉出帝開運元年六月黄河洛河溢¶
　周太祖廣順二年河南北諸州旬日内無鳥¶
　　三年汴州及諸州大水¶
<pb:KR2k0047_WYG_005-32b>¶
　世宗顯徳二年汜水生紫芝數莖¶
　　六年六月汴京天地晦冥¶
　宋太祖建隆二年孟州河決¶
　　三年相國寺火(燔舍/百區)汴京春夏旱　十一月壬申¶
　　嵗星熒惑合於房¶
　　乾徳二年河南北蝗　汴京地震　陳州火¶
　　三年開封孟津河溢¶
　　四年六月已亥太白熒惑合於張¶
<pb:KR2k0047_WYG_005-33a>¶
　　五年衞州河溢　汴京地震　陳州火　許州開¶
　　元觀老君像自動¶
　　七年陳州獻紫芝(四十/九莖)¶
　　九年宋州大風(壞甲仗庫城樓軍營民舍/凡四千五百九十六區)¶
　　開寶四年汴水決宋州¶
　太宗太平興國二年衞州蝗蝻生　六月孟州河溢¶
　　鑿汴金明池有龜出(殆萬/餘數)¶
　　三年正月衞地獻金龜¶
<pb:KR2k0047_WYG_005-33b>¶
　　四年三月洛水溢¶
　　五年懷州河決¶
　　六年汴京後苑產嘉穀(一莖/七穗)¶
　　九年汴西民獻白鼠二¶
　　雍熙二年汴京旱¶
　　三年八月汴京大霖雨¶
　　端拱二年衞州火(七日/不滅)汴京暴風起東北(塵沙□/日人不)¶
　　(相/辨)¶
<pb:KR2k0047_WYG_005-34a>¶
　　三年正月汴京雨土¶
　　淳化元年六月大風雹¶
　　二年正月丙戌熒惑犯房第一星　春大旱蝗¶
　　冬無冰¶
　　三年七月洛水溢　冬十月太平興國寺牡丹花¶
　　開　蔡州懷愛軍營火¶
　　至道三年六月河南府瀍澗洛三水溢¶
　　四年十二月鹿邑太清宫鐘自鳴¶
<pb:KR2k0047_WYG_005-34b>¶
　真宗咸平元年正月戊寅汴京西北有雷雹¶
　　二年汴京及睢陽旱甚¶
　　五年三月丙午有星晝出心至南斗没赤光餘丈¶
　　陽武野蠶成繭　六月太康獻黒兔　秋八月龍¶
　　圖閣瑞木生(或有文成字者或有如北/斗七星者或有如蛇形者)九月相州¶
　　牧龍坊生芝(一莖色紫黃長尺餘分七枝枝皆/如手五指狀其最上一枝𩔖鳳首)¶
　　景德元年春正月汴京地震　九月宋州汴水決¶
　　大中祥符元年汝陽醴泉出(有疾者飲/之皆愈)六月尉氏¶
<pb:KR2k0047_WYG_005-35a>¶
　　惠民河決¶
　　二年春夏大旱　有黒龜甚衆沿汴水而下　冬¶
　　無冰¶
　　三年夏汴京旱　四月汴京竹有華　六月咸平¶
　　尉氏蝻蝗生¶
　　四年六月河南蝗　鄭州索水溢(高四丈許漂滎/陽民舍四十二)¶
　　(家/)¶
　　五年正月汴京雨木冰¶
<pb:KR2k0047_WYG_005-35b>¶
　　六年春三月鹿邑太清宫甘露降　夏五月得小¶
　　龍二(真宗迎奉聖祖至穀熟於聖母舟中幢節上/得小龍二如茅山池中物畜於禁中巳而忽)¶
　　(失一守者求之不獲是夜聞雷聲有光如火/照殿閣翌日失者復至即遣使送還茅山池)秋九¶
　　月產芝五十本¶
　　七年七月戊辰汴京大風　十月汴京地震¶
　　八年正月陜州河清¶
　　天禧二年八月癸丑嵗星熒惑合於張¶
　　乾興七年河北大水¶
<pb:KR2k0047_WYG_005-36a>¶
　仁宗天聖七年六月丁未汴京玉清昭應宫火¶
　　明道元年秋八月修文德殿成壬戌夜火¶
　　二年河南北蝗¶
　　三年河北雨赤雪(孫甫曰赤/雪赤𤯝也)¶
　　景祐二年八月壬戌夜有星孛於張翼(長七尺五/寸十二日)¶
　　(而/没)¶
　　寶元元年十一月甲子汴京地震¶
　　慶厯元年十一月甲午汴京雨藥¶
<pb:KR2k0047_WYG_005-36b>¶
　　三年十一月上清宫火¶
　　四年六月汴京大旱蝗¶
　　六年五月甲申汴京地震¶
　　至和元年春正月汴京疫¶
　　嘉祐元年六月丁未河南北大水¶
　　五年五月巳丑汴京地震¶
　　六年三月癸已火犯木在營室¶
　英宗治平二年八月庚寅汴京大雨(漂壞軍民廬舍/牛馬不可勝紀)¶
<pb:KR2k0047_WYG_005-37a>¶
　　(令開西華門以洩宫中水/奔激東殿侍班屋皆摧)¶
　　四年十二月壬子夜睦親宫火¶
　　七年黄沁二河溢¶
　神宗熙寧元年五月汴京開化坊醴泉出　自七月¶
　　至十一月地震者六(數刻不止有聲如雷樓櫓/民舍摧折壓死者甚衆)¶
　　三年十月汴京雨木冰¶
　　五年河北蝗¶
　　七年咸平縣鸜鵒食蝗　九月壬子汴京三司火¶
<pb:KR2k0047_WYG_005-37b>¶
　　(自巳至戌焚/屋千八十楹)¶
　　九年正月汴京雨木冰　八月河南北旱¶
　　元豐三年十二月泌陽甘棠木連理¶
　　八年五月汴京地震¶
　哲宗元祐四年春河北地震¶
　　六年十二月開封府火¶
　　八年二月雨木冰風霾¶
　　紹聖元年京畿陳蔡等州水害稼¶
<pb:KR2k0047_WYG_005-38a>¶
　　二年十月河南府地震¶
　　四年閏二月癸卯汴京雨雹(自辰/至申)七月甲子禁中¶
　　火¶
　　四年七月汴京地震¶
　　元符元年河南北大水　宗室宫院火¶
　徽宗建中靖國元年二月丙申汴京雨雹　三月少¶
　　林寺産芝十二莖　六月壬寅集禧觀火¶
　　崇寧三年偃師產嘉禾¶
<pb:KR2k0047_WYG_005-38b>¶
　　四年正月襄城李梨木連理¶
　　大觀元年夏京畿大水　冬十月獲雙首龜於黄¶
　　河(人皆駭異帝命/棄龜於金明池)¶
　　二年十二月陜州河清¶
　　四年鄧州大水¶
　　政和元年河南府野蠶成繭¶
　　二年七月玉芝產禁中　夏四月新安有蟾蜍背¶
　　生芝草(時農夫汲水於龍澗之津覩此一蟾望日/而拱已而視之則其背生芝凡十五葉葉)¶
<pb:KR2k0047_WYG_005-39a>¶
　　(間有異草䝉茸/蒼翠嵗寒不凋)¶
　　三年夏至北郊有黒氣長數丈繞祭所¶
　　四年汝蔡間連山大小石皆變為瑪瑙　相州野¶
　　蠶成繭¶
　　五年正月河陽陽臺觀醴泉出　密川芝蘭彌漫¶
　　山谷(或附木石或出平地有一本數/十葉層疊高丈餘五色咸備)汝州進芝草¶
　　六萬本(其間連理雙枝者/一千八十八本)禁中芭蕉連理¶
　　七年夏二魚落汴京殿上　九月掖庭大火(自夜/達曉)¶
<pb:KR2k0047_WYG_005-39b>¶
　　(大雨如傾火益熾/凡焚屋五千餘間)¶
　　宣和元年夏汴京茶肆中龍見　五月汴京大雨¶
　　水(水高十/丈餘)¶
　　三年汝州牛產麒麟¶
　　六年正月汴京連日地震(宫殿門/皆有聲)東京有婦忽生¶
　　髭髯(長六七寸疎秀甚/美帝詔為女道士)¶
　　七年甘露降　信陽州東城上杏樹產芝　有鴞¶
　　鳴於郊宫端誠殿　五月無雲而雷¶
<pb:KR2k0047_WYG_005-40a>¶
　欽宗靖康元年二月丙子夜汴京火¶
　高宗建炎元年汴京大饑¶
　　二年九月密州獻芝草¶
　　紹興初陳州民蓄雞忽人言(近雞禍也後河/南為僞齊所據)¶
　　七年五月汴京有龍撼宜德門(滅宣德二字劉豫/亟命葺之君龍象)¶
　　(也宣徳帝居也非豫所宜僭/龍撼滅亡之兆是嵗偽齊亡)汴京無雲而雷¶
　　八年五月太康大雷雨冰龜數十里(小大皆龜形/具列卦爻)¶
　孝宗淳熙六年河決入汴¶
<pb:KR2k0047_WYG_005-40b>¶
　金熙宗貞元三年六月汴京火¶
　哀宗天興元年二月汴京大疫¶
　元世祖至元四年五月衞地大雨雹¶
　　八年芝產武安文廟大成殿(金色九莖叩/之有金玉聲)¶
　　二十年六月大雨¶
　　二十三年河決(衝突河南郡/縣十三處)¶
　　二十五年五月河決汴梁¶
　　二十七年夏四月河北蝗¶
<pb:KR2k0047_WYG_005-41a>¶
　成宗大徳元年河決把縣蒲口(渰歸徳/等數郡)¶
　　十年五月獲嘉大雨雹¶
　武宗至大二年七月河決封邱¶
　仁宗皇慶元年六月武安洛陽村產麒麟¶
　　二年二月是村麒麟又生(始生其母懼而不近三/步之外直視之而鳴麟)¶
　　(亦鳴聲/不𩔖犢)¶
　　延祐元年河南北地震¶
　　七年河南饑¶
<pb:KR2k0047_WYG_005-41b>¶
　泰定帝泰定二年五月河溢汴梁¶
　　三年秋七月河決陽武¶
　順帝元統二年春正月庚寅汴梁雨血(著衣/皆赤)彰徳路¶
　　天雨毛(如絲/而綠)¶
　　至正三年秋七月汴梁大水¶
　　六年洛陽產瑞麥(有一莖三/四穗者)¶
　　十四年春正月汴河冰五色(冰皆成五色花草/如綵畫二日方解)¶
　　十六年夏六月彰徳路李實如黄𤓰¶
<pb:KR2k0047_WYG_005-42a>¶
　　十七年河南大饑¶
　　十九年夏五月河南北諸郡大水　太康蝗¶
　　二十一年十一月黄河清(自陜州平陸三門至孟/津五百里皆清凡七日)¶
　明太祖洪武二年正月丙申夜太陰犯房熒惑入斗¶
　　五年六月開封府諸縣蝗¶
　　八年正月河決開封府¶
　　九年正月庚午夜太陰犯房宿¶
　　十五年七月河溢滎澤陽武¶
<pb:KR2k0047_WYG_005-42b>¶
　　十七年河南大水　六月睢州巴河決　九月夜¶
　　彗星掃翼宿¶
　　二十年河溢(衝汴由安逺門入渰/没官私廨宇甚衆)九月鳳凰集汲¶
　　縣崗(羣鳥隨從鳴噪/翺翔三日而去)¶
　　二十八年洛陽產嘉穀¶
　成祖永樂元年虞城產嘉穀　五月汝寧山中野蠶¶
　　成繭¶
　　二年八月禹州神后山產騶虞(周王獲/獻於朝)¶
<pb:KR2k0047_WYG_005-43a>¶
　　五年五月南陽境麥多兩岐¶
　　十六年十月扶溝縣産靈芝三莖¶
　宣宗宣徳七年鄭州有婦一乳三子(詔給/粟帛)¶
　英宗天順三年秋八月濟源東產嘉禾(有一莖/五穗者)¶
　　五年黄河溢(決開封府城由安遠門/入渰没官廨民廬甚衆)¶
　　七年八月延津産嘉穀(一莖二穗/二十餘畝)¶
　憲宗成化九年通許桃李冬花¶
　　十四年黄河決汴¶
<pb:KR2k0047_WYG_005-43b>¶
　　十八年六月河南北諸水溢¶
　　二十年大饑¶
　孝宗𢎞治六年正月有大星隕光芒燭地(其年冬大/雪深丈餘)¶
　　十一年斗粟十錢¶
　　十二年白豕見¶
　　十五年考城地震¶
　　十六年葉縣五龍掛於城北十里(頃之墜地蜿蜒/不能起已而雲)¶
　　(霧晦㝠遂/失所在)考城牛生犢一身二首¶
<pb:KR2k0047_WYG_005-44a>¶
　世宗嘉靖元年冬十二月雷電雨雪¶
　　五年鹿邑有婦一乳三子¶
　　七年靈寶馮左渡黄河清¶
　　十年洧川秀麥生(二岐者/百餘本)¶
　　十二年閿鄉獲白鹿¶
　　十三年三月鹿邑麒麟生　五月秀麥生(有三岐/二岐至)¶
　　(五岐者三/百餘本)¶
　　十七年春大饑¶
<pb:KR2k0047_WYG_005-44b>¶
　　二十年歸徳府瑞麥生(有一莖/數穗者)¶
　　三十二年大饑¶
　　三十三年春夏河北大水　秋七月懷慶產嘉穀¶
　　三十五年南陽天雨黒水如墨　十二月南陽地¶
　　震有聲¶
　　三十六年汝寧飛蝗蔽野¶
　　三十七年新野地震(聲自西北來/鳥獸皆驚)偃師有紫蟲食¶
　　麥¶
<pb:KR2k0047_WYG_005-45a>¶
　　三十九年庚申偃師伊洛泛溢害稼　生員喬惟¶
　　重家雌雞化為雄¶
　　四十年夏四月偃師大雨雹¶
　　四十一年汝寧大風(偃禾/拔木)偃師夏大旱　五月五¶
　　日偃師雨麻子蕎麥¶
　　四十二年南陽雨粟豆蕎麥(著地能生/牲畜不食)¶
　　四十三年三月三日午時歸徳黒風晝晦(對面不/能辨貌)¶
　　(執鎗刀以防不虞刃頭皆有/火光至次日天明始復舊)西平民㓂忠家產麟¶
<pb:KR2k0047_WYG_005-45b>¶
　　(其家以為怪斃之知府徐/中行感而作瑞麟圖贊)¶
　穆宗隆慶二年秋汴城大雨三日(城中用水車/撤水出城)¶
　　三年衞輝大水¶
　　四年汝寧大雨傷麥¶
　　五年春内鄉雨蕎豆¶
　　六年夏新野大水　九月梨花盛開¶
　神宗萬厯九年七月汝寧雨雹傷稼¶
　　十年衞輝旱蝗¶
<pb:KR2k0047_WYG_005-46a>¶
　　十一年衞輝西南境大雨雹¶
　　十二年正月二十六日大雨震電¶
　　十三年光山縣產麟(有司以事聞取/其皮藏之内府)¶
　　十四年衞輝大旱¶
　　十五年三月三日申時地震(有聲如雷/城堤皆摧)大饑　大¶
　　疫¶
　　十六年汴城西至河南北大疫(死者/相枕)衞輝大旱¶
　　十八年汴城大風霾(自西北/來畫晦)三月初三日汝寧黒¶
<pb:KR2k0047_WYG_005-46b>¶
　　風(自西來揚沙拔木天/日晝昏裕州亦然)¶
　　十九年七月二十七日未時裕州有星自乾入巽¶
　　(白氣如練經/天移晷不散)天鼓鳴¶
　　二十年汝寧汝水忽變(其味甚惡飲者輒瀉人皆/汲泉水為炊旬日後始如)¶
　　(初/)¶
　　二十三年正月初八日夜分汝寧雷電大雨(是時/嚴寒)¶
　　(浹旬禽獸斃/者十之七)七月涉縣石鐘崩(有聲/如雷)¶
　　二十四年武安李滿妻一胎三子　秋衞輝蝗(食/禾)¶
<pb:KR2k0047_WYG_005-47a>¶
　　(殆盡至/嚙人衣)¶
　　三十年三月裕州黒風(自北來途中人多吹墮溪/中有火光如繩夜半乃止)¶
　　三十一年春汝寧淫雨七旬¶
　　三十二年十月南召桃花牡丹盛開¶
　　三十三年開封府學火¶
　　三十四年二月十二日孟津縣地震山崩　淅川¶
　　大疫　淅川水溢(撑舟/入舎)¶
　　三十六年冬裕州民家驘口吐一駒(大如兔正赤/色守&KR0082;上其)¶
<pb:KR2k0047_WYG_005-47b>¶
　　(事尋以為/怪止之)¶
　　三十七年懷慶大旱¶
　　四十一年秋洛陽飛蝗蔽天(食禾盡草木葉一/空民間厠竈皆滿)¶
　　四十二年淅川雨雹(大如/鵝卵)四月星隕有聲(隕於縣/北之溝)¶
　　(形如/白石)¶
　　四十四年開封蝗¶
　熹宗天啟元年九月裕州日生暈(日邊有五環少頃/有黒蛇形在日中)¶
　　(良久/不見)¶
<pb:KR2k0047_WYG_005-48a>¶
　　三年鳳凰見禹州¶
　　六年黄河清(自洛至/徐三日)¶
　莊烈帝崇禎二年洛陽延秋里草木結人馬兵戈之¶
　　狀(鄢陵科臣常/自裕上其事)¶
　　七年孟津產異草(如龍/鳳形)濟源大疫　洛陽鵽鳩至¶
　　(其鳥黧身連爪千百成羣夜宿於地數日而絶或/以為鶯&KR2111;或以為反燕皆非也按字彚鵽鳩大如)¶
　　(鴿似雌雉䑕脚無後趾岐尾為鳥憨急羣/飛出北方沙漠地一名㓂雉見則有兵亂)¶
　　八年黄河冰結如石　湯陰縣蝗¶
<pb:KR2k0047_WYG_005-48b>¶
　　十一年冬十一月懷慶大霧木介(數日/不解)洛陽旱蝗¶
　　(赤地/千里)九月洛陽養濟院貧婦孫氏年七十餘生髭¶
　　鬚　十七日洛陽卯時地震(從西北起/隠隠有聲)¶
　　十二年懷慶旱蝗(緣雉堞入城遇物/皆嚙結塊渡河)春汝寧黒夜¶
　　鬼火遍野¶
　　十三年永城遍地黄豆(形如人首睂/目鬚髮皆具)三月洛陽地¶
　　震(從西北起/良久乃止)衞輝大風沙霾晝晦　六月日躔柳¶
　　六度日旁有紫氣(欽天監占主有叛將獻城在周/分洛陽周分也次年果有王兵)¶
<pb:KR2k0047_WYG_005-49a>¶
　　　(獻城/之禍)七月洛陽大霧木介(占云大人惡缺/)¶
　　　　　　　　　　汝寧蝗蝻生(人相/食)洛陽(缺/)¶
　¶
　　　十四年天狗星墜宋野(占曰天狗所落殺人遍地/天狗下食其血至次年三)¶
　　　(月流冦破/宋屠城)衞輝大蝗　汝寧春大饑　夏大疫(人/相)¶
　　　(食/)¶
　　　十五年九月流㓂引河水灌汴城(官舍民居盡没/死者百萬戸)¶
　　　十七年元日日無光　二月十一日三日並見雨¶
<pb:KR2k0047_WYG_005-49b>¶
　　　土如霰晝晦¶
　皇清¶
世祖章皇帝順治元年秋溫縣河北塌三十里(時村落/盡没)¶
　　　四月十一日淅川天鼓鳴¶
　　　二年正月孟縣渡口村至海子村河清二日¶
　　　四年嵩山產芝草¶
　　　六年夏五月息縣淮水溢(壞民舍田禾平地水/深數尺牛畜俱渰死)¶
　　　七年二月十五日商城地震有聲次日復震　夏¶
<pb:KR2k0047_WYG_005-50a>¶
　　秋無雨(禾盡槁米/貴如珠)¶
　　八年秋大雨傷稼¶
　　九年汝陽地震　秋大雨傷稼¶
　　十年春正月十五日夜地震(有聲/如雷)大雨傷禾(武陟/沁決)¶
　　(浸及/修武)溫縣大水(漂民居廬/舍數十村)¶
　　十一年三月朔汴城北門外大風雨(車輛石碓隨/風離莊四五)¶
　　(里/)冬汝寧地震¶
　　十三年二月十六日寧陵隕物如石硯(墜牆内取/出甚熱漸)¶
<pb:KR2k0047_WYG_005-50b>¶
　　(冷巡撫亢/上疏以聞)七月濟源淫雨傷禾雹大如升　十二¶
　　月歸徳雨紅雪¶
　　十五年汝南五月至八月大雨(淮洪潢汝之水/皆溢民稼為傷)七¶
　　月洛陽西北境澗水溢(水高二丈漂没近水廬舍/人口畜産及將實禾稼)¶
　　十六年正月登封縣西北山鳴　四月十一日湯¶
　　陰縣雨雹(大者如拳廣數/十里麥禾無遺)濟源縣雌雞化雄　汝¶
　　南五月至六月多雨(汝水嚙府城南至黄崗鎮四/十里皆以船行息蔡濵淮諸)¶
　　(地秋稼/盡溺)六月歸徳大雨彌月(平地水深數/尺城内行船)七月洛¶
<pb:KR2k0047_WYG_005-51a>¶
　　　陽孟津雨雹(小者如雞卵大者如升/人多傷樹木禽獸皆死)南陽先澇後¶
　　　旱(斗米/千錢)新鄭縣生白雀¶
　　　十七年新鄭縣生白雀二雛¶
聖祖仁皇帝康熈元年鎮平大有年　　宜陽地震　六¶
　　　月開封黄練口河決(祥符中牟陽武把縣通許尉/氏扶溝七縣田禾盡被渰没)¶
　　　七月淇縣沁水溢(浸入民/田甚衆)八月大雨傷稼(開封歸/徳懷慶)¶
　　　(所/屬)項城地震(聲如巨雷震倒城垣二/百餘丈民房數百間)把縣地震¶
　　　九月太康地震¶
<pb:KR2k0047_WYG_005-51b>¶
　　　三年六月把縣河決　彗星見東南　八月洛陽¶
　　　地震¶
　　　四年三月陜州地震　四月虞城河決(虞城永城/夏邑三縣)¶
　　　(廬舍田禾/多被渰没)秋霖雨(彰徳衞輝/所屬傷稼)¶
　　　五年鳳凰集唐縣西南　三月汝寧異風(吹折城/北門拴)¶
　　　(城垜口/三丈)十月孟縣地震¶
　　　六年延津大有年　洧川考城輝縣羅山寶豐旱¶
　　　蝗　六月祥符地震¶
<pb:KR2k0047_WYG_005-52a>¶
　　七年六月地震(開封歸徳彰徳衞輝懷/慶南陽汝寧汝州所屬)七月彰徳¶
　　府屬大雨(河水湧漲平地水深五/尺官舍民房倒塌無算)陳州彗星見西¶
　　方　八年五月淇縣麥有兩岐蓮生並頭　夏陳¶
　　州商城地震淫雨三月(開封歸徳汝/寧傷禾為甚)七月河内瑞¶
　　穀生　八月淇縣產瑞穀(有一莖/二穗)九月濟源民李¶
　　邦純妻一產三子(事聞米詔/給布)盧氏城東五色雲見¶
　　大有年　十一月寶豐楊公渠冰悉成梅花形¶
　　九年春夏大旱¶
<pb:KR2k0047_WYG_005-52b>¶
　　十年夏鄧州麥兩岐¶
　　十一年虞城黄河水溢　二月郟縣雨土為錢文¶
　　夏六月輝縣大水　秋七月陜州靈寶蝗¶
　　十二年郾城大水　秋汝陽大雨無禾¶
　　十三年秋宜陽穀秀兩岐¶
　　十四年夏鄧州湍刁二水交溢傷稼　閏五月武¶
　　陟大旱沁水竭　秋新蔡舞陽大水¶
　　十五年洧川香山寺芝草生　禹州民劉順妻一¶
<pb:KR2k0047_WYG_005-53a>¶
　　產三男(給米/布)三月孟縣地震　夏六月陜州地震¶
　　十六年禹州地震　三月獲嘉地震有聲如雷¶
　　十七年臨潁民于永福妻一產三男(給粟/布)陳州大¶
　　饑　内鄉西平大饑　三月洧川地震　六月武¶
　　陟地震¶
　　十八年南陽汝寧屬縣旱饑(發有帑賑/濟  差)秋新鄉地¶
　　震　七月祥符淇縣河内地震¶
　　十九年夏五月把縣二麥大熟　冬十一月彗星¶
<pb:KR2k0047_WYG_005-53b>¶
　　見西方　沈邱延津大有年¶
　　二十二年夏六月登封穀秀兩岐　冬十月祥符¶
　　把縣原武涉縣河内武涉孟縣地震¶
　　二十三年盧氏矞雲見　臨潁穀生三穗　陳州¶
　　二麥大熟　河内旱　十月修武地震¶
　　二十四年太康霪雨傷稼(蠲租十/之三)¶
　　二十五年内鄉民妻鄭氏壽一百九嵗(給/坊)¶
　　二十六年寶豐蝗(自東北來鸇/雀逐食殆盡)¶
<pb:KR2k0047_WYG_005-54a>¶
　　二十七年虞城饑　五月把縣鎮星入氐　秋八¶
　　月偃師嘉禾生(一莖/三穗)¶
　　二十八年中牟民邢印福妻楊氏一產三男　泌¶
　　陽民郭奉文妻程氏一產三男(俱給/米布)南陽穀雙穗¶
　　　沈邱麥生丹　虞城饑¶
　　二十九年西平汝河決壞民田　泌陽饑(賑濟/有差)泌¶
　　水竭　商城地震¶
　　三十年旱蝗(開封彰徳懷慶河南/南陽汝寧汝州所屬)河内大旱沁水¶
<pb:KR2k0047_WYG_005-54b>¶
　　竭¶
　　三十一年南陽嵗大祲民疫　河内旱疫¶
　　三十三年¶
　遣官諭所在吏民捕蝗蝻殆盡麥禾大獲閏五月通¶
　　許縣民范子興妻張氏一産三男(給米布/)¶
　　三十四年四月初六日河南北地震¶
　　三十九年大有年¶
　　四十年中牟縣民常勇妻邱氏一產三男　祥符¶
<pb:KR2k0047_WYG_005-55a>¶
　　縣民蔣林妻陳氏一產三男(俱給/米布)¶
　　四十一年確山縣民劉漢英妻牛氏一產三男(給/布)¶
　　(米/)¶
　　四十二年歸徳府旱饑(免糧/有差)太康縣民曾起文妻¶
　　王氏一產三男(給米/布)¶
　　四十八年夏霪雨　淅川縣民張念祖妻周氏一¶
　　產三男　安陽縣民張伯栴妻周氏一產三男¶
　　睢州民馬國容妻魯氏一產三男(俱給/米布)¶
<pb:KR2k0047_WYG_005-55b>¶
　　五十二年虞城縣民种宏有妻許氏一產三男(給/米)¶
　　(布/)¶
　　五十七年尉氏縣民田睿妻許氏一產三男(給米/布)¶
　　六十年河南北旱饑(糧停/徴)八月河決武陟詹家店¶
　　六十一年河南北旱饑(糧停/徵)衞輝懷慶蝗¶
皇帝雍正元年考城縣民李士成壽一百一歲(給/坊)汝州¶
　　民劉天爵妻陳氏一產三男(給米/布)¶
　　二年二月日月如合璧五星如連珠㑹於娵訾¶
<pb:KR2k0047_WYG_005-56a>¶
　　通許縣民萬福貴妻吳氏壽一百一嵗　尉氏縣¶
　　民張相宸妻李氏壽一百三嵗　永城縣民司騰蛟¶
　　妻薛氏壽一百嵗　新鄉縣民李文謙妻田氏壽¶
　　一百六嵗　桐柏縣貢生魏我固妻戴氏壽一百¶
　　四嵗民宋文有妻髙氏夀一百歳　西華縣民¶
　　李士進妻邵氏壽一百三嵗　襄城縣民吕賢國¶
　　妻尚氏壽一百十五嵗　靈寶縣民秦文範妻張¶
　　氏壽一百二嵗　閿鄉縣民趙允中妻鄭氏壽一¶
<pb:KR2k0047_WYG_005-56b>¶
　　百四嵗(以上俱/給坊)信陽州民黄永宗妻余氏一產三¶
　　男(給米/布)¶
　　四年十二月初九日黄河清一月(自陜州至虞城/綿亘千里澄清)¶
　　(匝/月)大有年　把縣民蕭俊徳壽一百一十八嵗(奉/)¶
(㫖旌表加增牌坊銀兩倍以示/特恩)¶
　　五年嘉禾生嵗大有　長葛縣生員柳習傳妻袁¶
　　氏壽一百一嵗(給/坊)商邱縣民李鳳妻姬氏一產三¶
　　男(給米/布)¶
<pb:KR2k0047_WYG_005-57a>¶
　　六年嘉禾生(麥秀三岐穀秀十/三岐所在多有)大有年　偃師縣¶
　　民王喜妻姚氏壽一百一嵗(給/坊)新安縣民李培元¶
　　妻王氏一產三男(給米/布)¶
　　七年嘉禾生(與六/年同)大有年　河内縣民梁生旺妻¶
　　張氏一產三男(給米/布)¶
　　八年扶溝縣民杜之君壽一百一嵗(給/坊)陽武縣生¶
　　員張隨黄妻毛氏壽一百一嵗(給/坊)濬縣民黄永宗¶
　　妻余氏一產三男(給米/布)¶
<pb:KR2k0047_WYG_005-57b>¶
　　九年裕州民靳上智妻許氏壽一百一嵗(給/坊)¶
　　十年閏五月禹州民郭琅妻盧氏一產三男(給米/布)¶
　¶
　¶
　¶
　¶
　¶
　河南通志巻五¶
