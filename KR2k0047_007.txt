# -*- mode: mandoku-view; -*-
#+TITLE: 河南通志
#+DATE: 2015-08-24 22:41:59.311959
#+PROPERTY: ID KR2k0047
#+PROPERTY: BASEEDITION WYG    
#+PROPERTY: JUAN 卷七
<pb:KR2k0047_WYG_007-1a>¶
欽定四庫全書¶
　河南通志巻七¶
　　山川上¶
　古者名山大川不以封周官職方氏列鎮山表川浸¶
　其在祀典則五嶽視三公四瀆視諸侯於以作鎮一¶
　方興雲雨而澤萬物綦重也河南居天下之中嵩嶽¶
　表其峻大河淮濟縈流境内古稱為天地奥區信哉¶
　若乃因山設險而闗津置則黽塞為九塞之一左氏¶
<pb:KR2k0047_WYG_007-1b>¶
　所謂還塞大隧(亦曰黄峴闗在羅山/縣南一百二十里)直轅(亦曰武勝/闗在信陽)¶
　(州東南一/百五十里)㝠阨(亦曰平靖闗在信/陽州東南九十里)義陽三闗之險梁¶
　魏用武所必争也絶流通道而橋梁設則河橋為天¶
　造之險(杜預建河橋於富平津在今/懐慶府孟縣西南三十里)自周武渡孟津¶
　以迄後來河陽三城之隘周齊抗衡所必出也盖不¶
　獨虎牢成臯咽喉九州閫域中夏矣覽興廢之故迹¶
　仰¶
皇圖之鞏固能無頌¶
<pb:KR2k0047_WYG_007-2a>¶
聖徳於無疆乎志山川¶
　　開封府¶
　　夷山(在府城安逺門内亦名夷門山魏侯嬴監守/䖏唐胡曽詩六龍冉冉驟朝昏魏國賢才杳)¶
　　(不存惟有侯嬴在時/月夜來猶自照夷門)長白山(在太康縣/東北一里)泰山(在太/康縣)¶
　　(東北建泰/山行祠)石山(在太康縣/北二十里)五鳯山(在尉氏縣/南聖井北)牛脾¶
　　山(在洧川縣西南一十里/即鄭莊公築隧見母處)翠屏山(在扶溝縣儒學/前與城相連)¶
　　龍脊山(在中牟縣治後/其上産黄麻)土山(在中牟縣/南三十里)牟山(在中/牟縣)¶
　　(北五里上/建牟山廟)黒洋山(在陽武縣界/黄河經其下)黒山(在封丘縣北/三里即曹操)¶
<pb:KR2k0047_WYG_007-2b>¶
　　(斷袁術/糧道處)白雲山(在蘭陽縣西一十五里土山無石/毎旦冇雲氣上騰故名山下冇張)¶
　　(良洞世傳為/子房辟穀處)張城山(在蘭陽縣白雲山/東南周圍三里)艮嶽(在府/城東)¶
　　(北詳見/古蹟)中嶽(在陽武縣西/北二十里)石柱峯(在尉氏縣竹林/七賢廟前即李)¶
　　(京碑文所云前/當石柱是也)清風嶺(在中牟縣東南二里許其/髙數仭綿亘數十餘里)¶
　　鳯城岡(在府城西南一十里許世傳/金章宗時有鳯凰集於此)望牛岡(在府/城西)¶
　　(南一十/三里)彭子岡(在府城南元劉哈喇布哈/屯兵於此敗頴亳盗兵)潘岡(在/陳)¶
　　(留縣東北四十里宋/潘美甞居此故名)青龍岡(在杞縣東北/三十五里)鸑鷟岡¶
　　(在通許縣東南四十里昔/冇彩鳥集其上詳見古蹟)桂岡(在太康縣/西二十里)三亭岡¶
<pb:KR2k0047_WYG_007-3a>¶
　　(在尉氏縣南三十七里昔秦昭王使謁者王稽/于魏夜與范睢言先生待我于三亭之南即此)赤¶
　　坂岡(在洧川縣東南三十里蟠㩀三百餘步勢/亦峻突其土色如赭毎日出逺望有光)彭¶
　　祖岡(在鄢陵縣北世傳彭祖塟此宋蘇軾詩跨厯/商周㸔盛衰欲將齒髪鬪蛇龜空餐雲母連)¶
　　(山盡不見蟠/桃結子時)三晉岡(在扶溝縣西北春秋時/三晉大夫帥師於此)雕陵¶
　　岡(在扶溝縣北二十里有鄭莊公祠明𢎞治間曽/得志石云前有雕陵嵠嶼後背大川煙霞是也)¶
　　馬陵岡(在中牟縣西南綿亘五十餘里有孫子龎/涓廟史記韓懿侯二年魏敗馬陵即此唐)¶
　　(胡曽詩墜葉蕭蕭九月天驅兵獨過馬陵/前路傍古木蟲盡字記得將軍破敵年)淳于岡¶
　　(在封丘縣東/一十八里)杜黎岡(在蘭陽縣東/南一十里)黄陵岡(在儀封/縣東北)¶
<pb:KR2k0047_WYG_007-3b>¶
　　(五十里接山東曹縣界/三國魏武立虚塚于此)桃陵(在把縣東/南一十里)豹陵(在蘭/陽縣)¶
　　(西十/二里)黄河(在陽武縣南中牟縣北又東經府城北/封丘縣西又東經陳留縣及蘭陽縣北)¶
　　(又東經儀封縣北流入歸/徳府考城縣界詳見河防)伯俞河(在府城西三十/里韓孝子伯俞)¶
　　(居/此)巴河(在陳留縣東北三十/五里東入寜陵縣界)汴河(在府城詳/見古蹟)鐵裏¶
　　河(在把縣西南/三十五里)青岡河(在通許縣東/南二十里)清河(在太康/縣南)¶
　　雙洎河(在洧川縣南即溱/洧二水合流處)賈魯河(在中牟縣北/詳見古蹟)馬¶
　　蹄河(在蘭陽縣北五里一名清河明楊一凊詩春/濃官栁颺東風隔岸歌聲欸乃中欲向滄浪)¶
　　(同濯足誰清/誰濁問溪翁)伊水(在陳留東北二十/里環遠伊尹故里)睢水(在陳留/縣東北)¶
<pb:KR2k0047_WYG_007-4a>¶
　　(四十里又/名隄河)浚水(在府城北詩爰有/寒泉在浚之下)洧水(在洧川/縣南)鄭¶
　　水(在中牟/縣西)菱角湖(在尉氏/縣南)西湖(在鄢陵縣西南二/里宋梅堯臣詩新)¶
　　(秋萬栁齊鶯度水東西城上明殘照雲間掛㫁霓/&KR0196;蒲匀若剪沙岸淨無&KR0378;巢燕繁枝重人乗小駟)¶
　　(低風光開翡翠湖色浸玻璃/只恐朱籐宻如過罨畵谿)㑹岡湖(在扶溝/縣東北)黄渡¶
　　湖(在儀封縣北堌陽/鄉周圍六十里)圃田澤(在中牟縣西北七里/周職方豫州藪曰圃)¶
　　(田即此其澤東西五十里南北二十六里西限長/城東極官渡髙者可耕窪者成滙今為澤者八若)¶
　　(東澤西澤之類為陂者三十有六若/大灰小灰之類其實一圃田澤耳)金明池(在府/城西)¶
　　(鄭門外西北周廻九里餘周世宗顯徳四年欲伐/南唐始鑿内習水戰宋太平興國七年太宗嘗幸)¶
<pb:KR2k0047_WYG_007-4b>¶
　　(其池閲習水戰徽宗政和中於池内建殿宇池門内/南岸西去百餘步有臨水殿北去百餘步有仙橋)¶
　　(朱漆欄楯下排鴈柱中央隆起如飛虹之狀橋盡/處而殿正在池中四岸石甃南有髙䑓上有横觀)¶
　　(廣百丈許曰寳津樓樓之南冇宴殿殿西有射殿/南冇横&KR0247;牙道栁徑車駕臨幸觀騎射百戯於此)¶
　　(後燬于金兵宋王安國詩霓旌逺逺拂樓船滿地/春風錦繡筵三島路深浮閬苑九霞觴滿奏釣天)¶
　　(伏歸金闕浮雲外人望瑶䑓落日邉/最引平生江海趣波瀾一段草如&KR0666;)龍女池(在鄢/陵縣)¶
　　(南/)飲馬池(在洧川縣/北五里)蓮花池(在太/康縣)五子潭(在太康/縣西北)¶
　　(五十/里)九家潭(在封丘縣西/南二十里)黒龍潭(在洧川縣東/一十五里)鏡¶
　　泉(在府城按察/使司署西)青龍泉(在洧川縣西北流經東/南二十里入雙洎河)三¶
<pb:KR2k0047_WYG_007-5a>¶
　　井(在府城鼓樓東街眼/之北井口一石三)神井(在把縣西北毎/嵗旱禱雨輙應)龍井(在/尉)¶
　　(氏縣南/岳寨保)漆井(在鄢陵縣西七/里漢陳寔祠前)甘泉井(在蘭陽縣/東城外)琉¶
　　璃井(在儀封縣/西五里)八角井(在府城西南水苦不可飲/宋劉敞詩誰鑿八角井不)¶
　　(方亦不圓此地饒美水此井獨苦泉泉甘常/不竭泉苦更永年浪得世上名對之還慨然)長眀¶
　　溝(源出長葛縣界流經尉氏縣西/南瀝為大陂東南入大溝河)琵琶溝(在府城/西南)¶
　　沙溝(在陳留/縣北)龍耳溝(在杞縣西/南圍城内)翟溝(在封丘縣西/接黄河支流)¶
　　古路溝(在中牟縣/大莊里)湛渠(在府/城外)流渠(在蘭陽縣/東南八里)南北¶
　　渠(在封/丘縣)三山陂(在府城西北五里明李夢陽詩崔/嵬艮岳他年笑寂寞三山後代思)¶
<pb:KR2k0047_WYG_007-5b>¶
　　(湖色春光浄滿眼/古城風暮幾人悲)夏侯陂(在府城西/南朱仙鎮)水櫃陂(在中/牟縣)¶
　　(東北一十里曹操駐兵官渡引河/水于地中覆之以土灌袁紹軍處)鴻雁陂(在尉氏/縣西北)¶
　　蓮花陂(在把縣西灘/保一十八里)雁子陂(在洧川/縣西北)髙門提(在府/城固)¶
　　(子門/外)董家堤(在府/城北)漻堤(自府東至歸徳府三百餘/里世傳漢梁孝王徙都睢)¶
　　(陽時所築今/俗訛為蓼堤)隋堤(在府治汴河故道隋煬帝築堤/種桞故名唐秦韜玉詩種栁開)¶
　　(河為勝遊隄前常使路人愁隂埋野色千條思翠/束寒聲萬里秋西日至今悲兎苑東波終不反龍)¶
　　(舟逺山應見繁華事/不語青青對水流)洧堤(在洧川縣東/南入鄢陵界)漢堤(在杞/縣沙)¶
　　(河/)越石横堤(在陽/武縣)臨河遥堤(在儀封縣/黄河北岸)¶
<pb:KR2k0047_WYG_007-6a>¶
　　歸徳府¶
　　幸山(在府城/南三里)虞山(在永城縣北九十里一名/漁山山之前有釣臺存焉)碭山¶
　　(在永城縣北八十里即漢髙祖所隠處其山又名/磨山白毛山石洞山黄土山戯山連亘幾二十里)¶
　　栢山(在永城縣東南二/十五里澮水北)隂靈山(在鹿邑縣東/一十一里)隠山¶
　　(在鹿邑縣東一十三里與隂/靈山對峙世傳陳摶煉丹處)恒山(在睢州城西/北一十二里)廓¶
　　山(在柘城縣/東北二里)甘露嶺(在寜陵縣西五里隋文帝/幸岱至此甘露降因名)横¶
　　嶺(在鹿邑縣西/南二十五里)金鎖嶺(在睢州治後其形窿然而/髙避水患者多于其上)¶
　　河堤嶺(在睢州東/南三十里)夫子巖(在永城縣北世傳孔子/經此後人因肖像壁間)¶
<pb:KR2k0047_WYG_007-6b>¶
　　青岡(在府城南/一十八里)杏岡(在府城西/南五十里)柱岡(在虞城縣東/北四十里)¶
　　大谷岡(在寜陵縣西/北四十里)駱駝岡(在睢州治東襄公臺/後其形起伏如駝故)¶
　　(名/)黄岡(在睢州東/南四十里)荆岡(在睢州北/二十五里)葛岡(在考城縣/南二里世)¶
　　(傳葛仙/煉丹處)卧龍岡(在考城縣南一十五里世/傳諸葛亮㳺寓於此故名)覇王岡¶
　　(在柘城縣西三十里世傳項/羽將臺與漢髙祖相拒處)黄河(在考城縣北又/東南經府城北)¶
　　(又東經虞城縣北流入江/南碭山縣界詳見河防)元眀河(在府城南六里/宋太祖為歸徳)¶
　　(節度使嘗飲馬于/此又名飲馬池)賈魯河(在府城西北四十里元/工部尚書賈魯督修因)¶
　　(名/)沙河(在府舊城南門外源/出汴梁流入于亳)沁河(在府城北三十/五里源出綿山)¶
<pb:KR2k0047_WYG_007-7a>¶
　　(自武陟經本府合/流於徐今併黄河)白河(在府城東三十五里經夏/邑永城達之于小黄河)¶
　　清河(俗稱清河嘴乃賈/魯河入沁之處)馬腸河(在府城西南二十/五里源出舊黄河)¶
　　(達於/淮)桃源河(在寜陵縣北三十里又韋家河/張弓河陽驛河皆黄河故道)汴河¶
　　(一名睢河當寜陵縣之/衝由陳留下達于徐)澮河(在永城縣南二/十里東流入淮)泡河¶
　　(在永城縣南五十里/東南合澮河入淮)渦河(在鹿邑縣/北四十里)巴河(在虞城/舊縣南)¶
　　(一十里西自考城迤/邐來入碭山縣界)小股河(在虞城舊/縣南二里)西沙河(在/考)¶
　　(城縣西/三里)劉家河(在柘城縣東北四十/里即子路問津處)睢水(在睢州/北一十)¶
　　(一里州之得名以此按睢水在梁郡受汴入泗漢/軍為楚所擠睢水為之不流此即其上流也夏邑)¶
<pb:KR2k0047_WYG_007-7b>¶
　　(縣南二十里有睢水經永城縣合沙白水達於宿/州明吳國倫詩此行心屢折騎馬問津還咫尺符)¶
　　(離道迷茫睢水間浪中寒白石樹底/落青山一片風帆影飄飄不可攀)南湖(在府城/南五里)¶
　　(宋晏殊放馴鷺于/湖中蘇轍有記)栁園湖(在永城縣/西北五里)西湖(在睢州/城西四)¶
　　(十里吳淇詩十里西湖浮碧波垂楊兩岸繫漁艖/荷花似錦鋪層浪荇葉如錢綴小渦羃羃輕烟雙)¶
　　(畵漿濛濛細雨一青蓑菱歌起/處秋光暮謾數梁王鳬雁多)黄池(在府城西三/十里梁恵王)¶
　　(十六年侵宋黄池/宋復取之即此)清泠池(在睢陽城東二十里梁/園内李白在清泠池作)¶
　　(鳴臯歌/即此)鳳池(在府城西/北三十里)蓮花池(在永城縣南城/壕外寛二里許)觀¶
　　渙池(在鹿邑縣/城内西北)鳯凰池(在睢/州)燕子池(在柘城縣城/内之南隅)¶
<pb:KR2k0047_WYG_007-8a>¶
　　濟瀆池(在柘城縣西濟瀆廟/前遇旱禱雨輙應)孟諸澤(在府城東北/接虞城縣界)¶
　　(今虞城縣西北冇孟諸臺亦故澤/地也禹貢導菏澤被孟瀦即此)䝉澤(在考城縣/東三十里)¶
　　(按方輿勝覽云考城即東/有䝉澤為莊周故里  此)空桐澤(在虞城縣南一/十里睢水東南)¶
　　(流經此澤/有空桐亭)漆溝(在府城北一名隕石河春秋隕石/于宋五相傳溝水涸時五石即見)¶
　　清溝(在永城縣東縣南/有黄溝同入澮河)洪溝(在永城縣北六/十里芒碭山前)白洋¶
　　溝(在永城縣北接/巴河入于澮)恵民溝(在虞城/縣東)柘溝(在柘城縣/城内明李)¶
　　(本固詩夾㟁日光隠春雲相與/逐溪回路欲轉翳然見濠濮)紫金溝(在柘城/縣城内)新¶
　　溝(在考城縣/西南隅)白沙渠(在府城東又有石梁渠/宋張元知應天府治此)趙渠¶
<pb:KR2k0047_WYG_007-8b>¶
　　(在府城東南即賈魯所/開大河故瀆通虞城)古汳渠(在虞城舊縣/北一十里)靈井¶
　　(在府城南四十里髙辛廟中世傳井有四今存/其一在東廊中四時不竭遇旱土人取水禱雨)石¶
　　井(在府城内/大隅西)雙硯井(在府舊城儒/學内後廢)聖水井(在寜陵/縣長樂)¶
　　(鄉/)黄龍井(在寜陵縣東界甘露/四年雙龍見井中)九龍井(在鹿邑縣/東臯鄉之)¶
　　(太清宫世傳老子誕生九龍吐水今太極殿有井/存焉又有煉丹二井在太清宫之左右或謂老子)¶
　　(煉丹處明劉昌詩老鶴孤鳴近石闡歩虚何處佩/珊珊半生便作千年計一粒猶藏九轉丹日引清)¶
　　(光騰廢井風吹檜影落仙壇心聞/即是長生術不用深嗟欲見難)黒龍潭(在府城/西南二)¶
　　(十/里)皇城潭(在柘城縣城南宋真宗幸太清宫駐蹕/于此李汝城詩水作青龍盤石堤桃花)¶
<pb:KR2k0047_WYG_007-9a>¶
　　(夾岸柘城西金波月下乗/舟去恰似隋宫夜幸時)東澗(在睢州慕容垂追/桓温范陽王徳先)¶
　　(帥勤騎㐲襄邑東澗即此吳淇詩桓溫昔北伐失/利於枋頭回軍覆此澗澗水為不流㝠㝠隂雨夜)¶
　　(青燐滿地愁英雄誤/一算遺恨晉陽秋)漻隄(自汴至宋二百餘里世/傳梁孝王徙居睢陽時)¶
　　(築後/廢)隋隄(在府舊城外三里隋時築又/夏邑縣南三十里亦冇隋隄)古隄(在府/舊城)¶
　　(外五里/後廢)䕶城隄(一在府城郭外嘉靖中築四面環/郭門周十有六里髙視城之半一)¶
　　(在考城縣郭外/𢎞治間重修)賈魯隄(在寜陵縣南十里/元賈魯築以障河)新隄(在/夏)¶
　　(邑縣南/三里)巴河隄(在夏邑縣北二十里黄河南岸東/接蕭縣西抵商邱縣為邑巨隄)¶
　　長隄(在考城縣北一十/八里黄河南㟁)南漻隄(在虞城縣髙一丈/東亘六十里入夏)¶
<pb:KR2k0047_WYG_007-9b>¶
　　(邑/界)渦河隄(在鹿邑/縣南)近城隄(在睢州即/汴河舊址)老隄(在睢州/西三十)¶
　　(里/)䨇堌(在考城縣南/三十五里)鳯堌(在考城縣/雙堌西)黄堌(在夏邑/縣西一)¶
　　(十八里宜穀黍明彭堯諭詩逺灘水落野雲生近/隴烟銷草樹晴日出田夫争力作太平無事得深)¶
　　(耕/)桑堌(在夏邑縣西/南二十里)慈聖堌(在柘城縣西/北三十里)¶
　　彰徳府¶
　　韓陵山(在府城東北一十七里曹魏劉楨詩朝發/白馬暮宿韓陵即此東魏髙歡起義兵破)¶
　　(爾朱榮於此立定國寺以旌其功魏溫子昇碑昔/晉文尊周績宣於踐土齊桓伯世威著於召陵盖)¶
　　(道冠諸侯勲髙天下衣裳㑹同之所兵車交合之/處寂寞消沉荒凉磨㓕立談者空知其名遭遇者)¶
<pb:KR2k0047_WYG_007-10a>¶
　　(不識其地然則樹銅表跡刋石紀功有道存焉可/不尚歟永安之季數鍾百六天災流行人倫交䘮)¶
　　(爾朱氏既絶彼天綱斷兹地紐禄去王室政出私/門銅馬競馳金虎亂噬九嬰暴起十日並出破璧)¶
　　(殞珪人物既盡頭㑹箕飲杼軸其空大丞相渤海/王命世作宰唯幾成務標格千仞崖岸萬里運鼎)¶
　　(阿於襟抱納山岳於胷懐擁元雲以上騰負青天/而髙引鐘鼔嘈囋上聞於天旌旗繽紛下蟠於地)¶
　　(壯士凛以争先義夫憤而競起兵接刄於斯塲車/錯穀於此地轟轟隠隠若轉石之墜髙崖硠硠磕)¶
　　(磕如激水之投深谷俄而霧捲雲除氷離棄散靡/旗蔽日亂轍滿野楚師之敗於柏舉新兵之退自)¶
　　(昆陽以此方之未可同日既考兹沃壤建此精廬/砥石礪金瑩珠琢玉經始等於佛功制作同於造)¶
　　(化息心是歸净行攸䖏神異畢臻靈仙總萃鳴玉/鑾以來逰帶霓裳而至止翔鳯紛以相歡飛龍宛)¶
<pb:KR2k0047_WYG_007-10b>¶
　　(而俱躍雖復髙天銷於猛炭大地淪於積水固巳/傳之不朽終亦記此無志陳尚書徐陵嘗使北至)¶
　　(鄴過韓陵山讀其碑心愛其才麗手自録之既南/歸陳士人問陵北朝人物何如曰唯韓陵一片石)¶
　　(耳明謝榛詩立馬弔髙歡烟蕪滿/陳迹可憐當世功不見韓陵石)寳山(在府城西/南四十餘)¶
　　(里多産白石/人取以為器)清涼山(在府城西北/寳山之後)髙望山(在府城/西北八)¶
　　(十/里)龍山(在府城西四十里周廻十里髙五里左思/魏都賦云鴛鴦交谷虎澗龍山山東南有)¶
　　(村曰善㦄洹水洑流出焉金元好問詩平岡囘合/盡桑麻百汊清泉両岸花更得青山作重複武陵)¶
　　(何處覓/仙家)銅山(在府城西北四/十里舊産銅)䝉賚山(在府城西南/二十五里後)¶
　　(魏孝文帝南遷洛陽於/此山下頒賚從臣因名)魯山(在府城西北七十里/舊傳春秋時魯般居)¶
<pb:KR2k0047_WYG_007-11a>¶
　　(其下宋梅堯臣詩適與野情愜千山髙復低好峯/隨處改幽逕獨行迷霜落熊升樹林空鹿飲溪人)¶
　　(家在何許雲/外一聲鷄)太行山(在湯隂縣/西五十里)淺山(在湯隂縣西/南侯趙川與)¶
　　(太行山/相接)飛鳯山(在湯隂縣西五/里以形似名)五巖山(在湯隂縣/西四十里)¶
　　(山有五/谷故名)柏尖山(在湯隂縣西五十里淇水奔流其/下滙為深潭名白龍潭蘇育詩壺)¶
　　(闗千折水行嶺一泓吞直下風雷吼瀠洄雲霧屯/山深蛟窟險浪激雪花噴日暮無人處凄然欲斷)¶
　　(魂/)西牟山(在湯隂縣西四十里湯河發/源於此山海經云谷頂似牟)鶴山(在湯/隂縣)¶
　　(西四十五里世傳/昔有雙鶴棲其上)東崓山(一名東山在臨漳縣西/南三十里魏紀髙澄積)¶
　　(土為山塹地為池引萬金水為行樂之所/在鄴城東因名東崓周平齊毁山湮池)黄華山¶
<pb:KR2k0047_WYG_007-11b>¶
　　(在林縣西二十里林慮山内山有三峯名仙人樓/玉女臺魯般門其頂突出雲表名摩雲峯連峙若)¶
　　(屏名連屏峯羣峯磊落如人名聚仙峯下有黄花/谷北巖出瀑布又有抱犢岡馬鞍山棲霞谷景頗)¶
　　(幽勝金王庭筠詩帝遣名山䕶此邦千家瑟瑟嵌/西窻山僧乞與山前地招客先開四十雙又王母)¶
　　(祠東古佛堂人傳棟宇自隋唐年深寺廢無僧住/滿谷西風栗葉黄又挂鏡臺西挂玉龍半山飛雪)¶
　　(舞天風寒雲直上三千/尺人道髙歡避暑宫)玉泉山(在林縣西南三十/里有泉清潔如玉)¶
　　倚陽山(在林縣西北四十里即蟻尖砦山勢突/&KR0717;而絶頂平坦元末時郷人避兵于此)將¶
　　軍山(在林縣西南三十五里昔齊侯伐晉/趙勝率東陽之師追之駐兵於此)礪山(在/林)¶
　　(縣北六十里其/山石可用為礪)袴山(在林縣北三十五里圖經云/周廻三十里髙二里百五十)¶
<pb:KR2k0047_WYG_007-12a>¶
　　(歩酈道元水經云林/慮山北有袴山即此)林慮山(在林縣西二十里一/名隆慮山南負太行)¶
　　(北接/恒嶽)萬泉山(在林縣東五十里山多泉噴薄有聲/響振山谷又冇瀑布半山有寺曰石)¶
　　(門/寺)大聖山(在林縣南/三十五里)谼峪山(在林縣西南三十里/元王磐詩昨日逰黄)¶
　　(華抵莫方言還今晨到谼峪駐馬五松邉未移金/門日還指元康&KR0196;山中富清境不暇相周旋大似)¶
　　(山隂客望門却廻船空懐上方寺矯首浮雲巔瀑/布落晴雪金燈開夜蓮何當重經過巖下細流連)¶
　　(明謝榛詩䇿杖何超忽登臨碧漢齊縱觀千里濶/獨立萬山低風起啼猿下日斜飛鳥西無因結仙)¶
　　(侣長傍/白雲棲)澤陽山(在林縣西南三十里山/勢髙聳竒特澗水環遶)聖符山(在/林)¶
　　(縣東南四里宋宣和/間張長清煉真于此)天平山(在林縣西二十六里/元賈竹詩六峯&KR0717;翠)¶
<pb:KR2k0047_WYG_007-12b>¶
　　(白雲間頓使幽人眼界寛早晚/隨師更深處杖挑明月一輪寒)赭山(在武安縣東/南三十五里)¶
　　(其石皆/赤色)玉峯山(在武安縣西南二十里上/冇白石日光照耀如玉)磁山(在/武)¶
　　(安縣西南三十/里土産磁石)紫金山(在武安縣東北三十里山冇/紫峯烏石其下出泉亦名紫)¶
　　(泉/)粟山(在武安縣東南一十二里相傳秦白起拒/趙廣頗于此趙將絶糧命將士以布囊盛)¶
　　(栗積至山巔秦軍乃退/土人至今呼為粟山)鼓山(在武安縣南三十里/一名&KR0493;山有二石如)¶
　　(鼔南北相當冀州圖經鄴城西有石鼓鳴則兵起/髙齊末年此鼓甞鳴而齊遂㓕隋末又鳴聲聞數)¶
　　(百里而隋亡通鑑髙澄盧塟歡于漳水之西而潛/鑿鼔山石窟為六納其柩而塞之殺羣匠及齊亡)¶
　　(一匠之子知之/發石取金而进)符山(在渉縣西/北四十里)崇山(在涉縣東南/三十里金陞)¶
<pb:KR2k0047_WYG_007-13a>¶
　　(涉縣為崇州以此山名又山頭/青翠形如螺髻一名青頭山)風洞山(在渉縣西/南一十里)¶
　　(古云積布山/上建龍王廟)韓王山(在渉縣東五里漢韓信擊/魏王豹駐兵于此故名)流¶
　　沙嶺(在林縣西南三十里其嶺/多沙遇暴風飛走如流)鷟駐嶺(在武安縣/南三十里)¶
　　(相傳鳯/嘗止此)寳泉巖(在林縣西北三十/里漢夏馥棲隠處)定静巖(在武安/縣西北)¶
　　(八十里李椿茂詩懸厓深覆梵宫清松檜悠然世/外聲飛瀑似和天共落浮雲時與地相平珠簾漫)¶
　　(滴巖前水翠樹遥連鄴下城晉業/應隨陵谷異凭髙不盡古今情)鐵馬巖(在渉縣/西三十)¶
　　(里/)愁思岡(在府城南一十五里魏陳思王植不為/文帝所容登岡望鄴輒動悲吟後因以)¶
　　(名/)博望岡(在内黄縣舊治/東南三十里)漳河(其源有二一出山/西潞安府長子縣)¶
<pb:KR2k0047_WYG_007-13b>¶
　　(發鳩山名濁漳自林縣西北入一出山西平定州/樂平縣少山名清漳自涉縣入俱東至林縣合流)¶
　　(經安陽臨潭舘陶界入衛河計南陽詩曉騎衝寒/發漳河入望来晨光開浩渺㣲月隠楼䑓水落鵁)¶
　　(鶄近秋深木葉催綺羅/如在日四首不勝哀)衛河(源自衛輝府輝縣厯/新鄊濬縣經流内黄)¶
　　(縣下流與淇漳滹沱/等河合至直沽入海)西河(在安陽縣境内卜子夏/田子方段干木所遊地)¶
　　(以魏趙多儒在齊魯鄒之西故呼為西河非龍門/西河也隋盧思道詩鄴下盛風流河曲有名遊應)¶
　　(徐託後乗車馬踐芳洲丰茸雞樹宻遥裔鶴煙稠/日上疑髙盖雲起類重樓金覊自沃若蘭棹成夷)¶
　　(猶懸匏動清吹采菱轉艶謳還珂響金埒/歸袂拂銅溝惟畏三春晚勿言千載憂)安陽河¶
　　(一名洹水源出洹山至林慮縣其水屢㐲屢見流/經安陽縣内黄縣合衛河六國合從盟於洹氷即)¶
<pb:KR2k0047_WYG_007-14a>¶
　　(此/)青龍河(在安陽臨/漳二縣界)洺河(源出遼州太行山至武/安縣柏林里伏流至洺)¶
　　(逺里復出東經鉅/鹿縣境入滹沱河)儒教河(源出太行山麓流經武/安縣沙窩里伏流至儒)¶
　　(教里復出/入洺河)響水河(源出沙河縣趙村流/經武安縣境入洺河)水溢河(在/涉)¶
　　(縣北四十/里符山&KR0354;)硝河(在内黄縣南出朴/硝與開州接界)防水(源出西山/馬頭澗東)¶
　　(流經安陽縣/西南入湯水)湯水(源出湯隂縣治西舊名蕩水流/經縣東五十里過内黄縣入衛)¶
　　(河/)羑水(源出湯隂縣北八里鶴山源至羑城/北成淵東至内黄縣㑹防水入湯)滏水¶
　　(在臨漳縣西十/五里入漳河)淇水(源出林縣南七十五里東北/流經湯隂至淇縣北入衛河)¶
　　(明髙叔嗣詩旅館值芳辰留連淇/水濱猶憐官道桞滿目故鄉春)三擁水(源出山/西壺闗)¶
<pb:KR2k0047_WYG_007-14b>¶
　　(縣東北流經林縣西三/十里過淇陽城入淇水)淅水(一名三陽河源出陵/川縣淅水村流經林)¶
　　(縣南與/洹水合)照碧池(在林縣治西南池/水清澈可以鑒物)洗參池(在林縣/治西相)¶
　　(傳為王母/洗藥地)滄溪(在林縣西北四十里源出隆慮/山過磻陽城合漳水入衛河)零¶
　　泉(在府城西南零泉村東/流一十五里入洹水)七泉(在林縣西南三十/里地有七竅泉湧)¶
　　(出/焉)䧟馬泉(在府城西南鄴都故事爾朱兆與/髙歡戰兆敗走經此馬為泉所䧟)拔劍¶
　　泉(在府城西水治村相傳宋韓/琦以劍挿地拔劍泉隨湧出)龍泉(在湯隂縣西/南二十五里)¶
　　(合宜/師溝)葦泉(在林縣西北二/十里泉旁多葦)雙泉(在林縣西北二十/里一名靈巖水源)¶
　　(出魯般門山谷/東流入葦泉)白龜泉(在武安縣東北有廟嵗/旱禱雨有白龜現即雨)紫¶
<pb:KR2k0047_WYG_007-15a>¶
　　金泉(在武安縣東北二里/泉出紫金山因名)玉泉(在渉縣東二/里韓王山&KR0354;)龍井¶
　　(在湯隂縣西真人社相/傳晉孫登嘗居此社)墨井(在府城西南郭村井/中有石如墨晉左思)¶
　　(賦墨井鹽池元/滋素液是也)義井(在武安縣各莊村居民/取用以山多井少故也)黄澤¶
　　(在内黄縣西北/澤方數十里)長鳴溝(在府城西二十里魏武帝/引漳水入城經銅雀䑓下)¶
　　(相激水/聲長鳴)宜師溝(在湯隂縣東南三十五里深二丈/其水嘗冷俗呼冷泉東流入湯水)¶
　　(昔魏文帝幸洛至此得疾/有師巫令飲之即愈故名)白溝(在内黄縣東北水/經注云洹水逕内)¶
　　(黄縣北東流/注於白溝)萬金渠(在安陽縣西北二十里源出/實山經府城西分注東南溉)¶
　　(田其利可/抵萬金)廣遂渠(在安陽縣西南四十里渠中水/湧四時不竭又名珍珠泉民悉)¶
<pb:KR2k0047_WYG_007-15b>¶
　　(籍以灌/田故名)水冶渠(在安陽縣西四十里後魏引水鼓/爐名水冶僕射髙隆之監造泉東)¶
　　(北流入洹民激水為磑/凡數十溉田數百頃)西門渠(在臨漳縣西二十/里西門豹為鄴令)¶
　　(時所鑿引章/水以溉田)髙平渠(在安陽縣東南二十里唐開/元間刺史李景所鑿引安陽)¶
　　(水東流溉田宋韓琦判相再䟽之置/水磑名千金渠其水遶城而流焉)金鳯渠(在臨/漳縣)¶
　　(西南自天平渠引漳水/東注經金鳯臺側故名)百陽渠(在臨漳縣西南自/天平渠引漳水南)¶
　　(入安陽界本為安/陽渠俗呼為今名)菊花渠(在臨漳縣南自鄴引天/平渠溉田屈曲經三十)¶
　　(里有利物渠亦/引天平渠溉田)通利渠(在武安縣城西一里許值/霖雨遭水患邑令李永昻)¶
　　(注水入洺河/因名通利)黄華舊渠(在林縣明𢎞治間導黄華/山水東入城壕與天平山)¶
<pb:KR2k0047_WYG_007-16a>¶
　　(水合立/廣恵碑)谼峪澗渠(在林縣北引黄華山水遶至邑/北城濠便民汲用康熈二十九)¶
　　(年邑孝亷/黄駿開濬)城西渠(在渉縣金承安間邑令李遹開/濬溉田引入城中以資民用)¶
　　任公渠(在渉縣七源村引漳水入渠灌田三十頃/其餘𣲖引至北關入城穿泮水衙舍從南)¶
　　(門出明萬厯間邑令任澄清築今屢/次開濬渠外砂礫之區漸成沃壤)永濟渠(在内/黄臨)¶
　　(河廢縣西北三十里自瀋築/縣東北入境隋大業問修)六輔渠(在内黄縣東北/傼倪寛為内黄)¶
　　(令大溉民/田所築)黒龍潭(在林縣西南二十里嵗旱祈雨/輙應萬化詩早發桃源口鷄鳴)¶
　　(聞寺鐘谷風雜澗響嵐靄㸃山容峽底飛輕/霧潭中卧老龍坐㸔雲起處即在眼前峯)蓮花¶
　　潭(在内黄縣城東/一里産蓮故名)廣潤陂(在安陽縣東二十里隋/刺史梁士彦引湯羑二)¶
<pb:KR2k0047_WYG_007-16b>¶
　　(水入陂/以溉田)鸕鷀陂(在臨漳縣東北二十里洹水/漲入陂冇蒲葦多鸕鷀故名)毛象¶
　　陂(在臨漳縣東北二十里周囘五里舊志云古畜/象于陂魏志吳孫權致巨象于曹公或畜于此)¶
　　集賢陂(在内黄縣東郭門外/南達硝河北通衛流)天井堰(在臨漳縣南/紫陌橋下西)¶
　　(門豹為鄴令造十二渠以溉民田其後史起修之/民享其利故魏都賦云西門溉其前史起灌其後)¶
　　(墱流十二同源異口石虎修西門舊跡亦分十二/墱相去三百歩互相灌注其流二十餘里世號天)¶
　　(井/堰)金堤古堰(在内黄縣東上接大名下連滑瀋延/袤數百里漢書金堤古堰即此成帝)¶
　　(時命王延世運土塞河决因金堤而増/築之上有秦女樓金堤驛極一時壯麗)¶
　　衛輝府¶
<pb:KR2k0047_WYG_007-17a>¶
　　霖落山(在府城西北三十里上有香泉寺古浮圖/亭元王惲詩東山削出翠芙蓉西壑䂘砑)¶
　　(貯雪風人説魏王曽避/暑殿基猶是舊離宫)仙翁山(在府城西二十二/里山彪村又名神)¶
　　(山上有葛/仙翁祠)壇山(在府城西北四十餘里/陳召村上有六度寺)黄山(在府/城西)¶
　　(北四十里土/皆黄色故名)華盖山(在府城東/北四十里)蒼山(在府城西北/四十里一名)¶
　　(蒼峪山産珉石峪口有黒龍潭深不可測元王惲/詩萬山忽斷兩崖間中有蒼河自北來行出山門)¶
　　(俱不見玉龍/翻作地中雷)寺兒山(在新鄊縣東北三十里/以山巔有古刹因名)太行¶
　　山(在輝縣西北五十里宋范成大詩西北浮雲捲/暮秋太行東麓照浮丘横峯側嶺知多少行到)¶
　　(燕山翠未休明于謙詩信馬行行過大行一川野/色共蒼茫雲蒸雨氣千峯暗樹帶溪聲五月凉世)¶
<pb:KR2k0047_WYG_007-17b>¶
　　(事無端成蝶夢長途隨處轉羊腸解/鞍盤礴星軺驛却上髙楼問故鄊)石門山(在輝/縣西)¶
　　(北五十里石壁如/門其上有三仙潭)九日山(在輝縣北十里孤峯聳/出俯視羣山巔有佛刹)¶
　　(邑人每以九/日登臨於此)黒麓山(在輝縣東/北四十里)蘇門山(在輝縣西/北七里一)¶
　　(名百門山晉孫登隠此阮籍往見之與商畧古今/黙然不應籍回至半山間山巔有聲若鸞鳯乃登)¶
　　(嘯也元韓凖詩誰謂江南好蘇門第一流泉聲竹/林夜山色稻花秋捫石看題詠臨池憶釣逰何時)¶
　　(卜歸隠明/月載孤舟)滑山(在輝縣東/北一十里)方山(在輝縣西/一十里)白鹿山¶
　　(在輝縣西北五十里山有石/似鹿形故名長泉水出于此)鰲來山(在輝縣西/北五十里)共¶
　　山(在輝縣東北九里昔衛/世子共伯嘗居于此)同盟山(在獲嘉縣東北/五里相傳周武)¶
<pb:KR2k0047_WYG_007-18a>¶
　　(王伐紂與諸/侯同盟于此)朝陽山(在淇縣西/一十五里)青巖山(在淇縣西/北一十里)¶
　　(唐甄濟嘗居此上冇景龍觀東南有水簾㓊㓊中/出泉澄瑩可鑒毛髪明李東陽詩青巖山甄郎髙)¶
　　(風不可攀禄山使者封刀還入東京見黄盖帝敇/偽官階下拜鄭䖍貶死王維生故人獨有蘇原明)¶
　　(君不見舞象悲啼樂工/哭賊斫工屍分象肉)浮山(在淇縣北三十里山/勢&KR0717;峭髙出雲表)¶
　　靈山(在淇縣西北二十里下冇黒龍泉泉上建龍/神廟其北有四井上有千佛㓊隋開皇間鄭)¶
　　(元伯斵石造佛/像一萬四千軀)酸棗山(在延津縣西/南一十五里)大伾山(在濬/縣東)¶
　　(南二里山髙四十丈周圍五里禹貢導河至于大/伾即此一名黎陽山又名青壇山明王守仁許曉)¶
　　(披&KR0196;霧入青巒山寺踈鐘萬术寒千古河流成沃/野幾年沙勢自風湍水穿石甲龍鱗動日繞峯頭)¶
<pb:KR2k0047_WYG_007-18b>¶
　　(佛頂寛宫闕五雲天北/極髙秋更上九霄看)浮丘山(在濬縣西南隅半/在城内勢若行舟)¶
　　(故/名)善化山(在濬縣西北二十五里山上時出雲氣/為樓觀亭臺舟車旗鼓人馬之狀變幻)¶
　　(不恒故/曰善化)鳯凰山(在濬縣與紫金/山東西相對)紫金山(在濬縣東/五里大伾)¶
　　(山東相傳玉女修煉其上丹成飛去有白金泉拖/裙石玉女岩王女觀明盧柟詩洪崖摧未墮白石)¶
　　(隠狼牙日暮驚風/瑟蕭條黄葦花)童山(在濬縣西南三十里爾雅/云山無草木曰童隋宇文)¶
　　(化及與李宻戢于童山之下即此一名同山相傳/武王㑹同諸侯于此故名今山下尚冇百僚村)¶
　　黒山(在瀋縣西北七十里一名墨山形如展箕岩/石竒怪其色蒼黒山之東麓為嘉祐寺冇甘)¶
　　(泉/)陳家山(在濬縣黒山西南連亘臨于淇水石壁/峭㧞髙二十仞西有陳氏居此因名)¶
<pb:KR2k0047_WYG_007-19a>¶
　　白馬山(在滑縣東北三十四里昔冇白馬群名/行山上悲鳴則河决馳走則水至故)狗脊¶
　　山(在滑縣西北隅/上出狗脊草)秋山(在滑縣廢頓丘縣西北山/海經云帝嚳𦵏于此山之)¶
　　(隂/)天臺山(在滑縣宋天禧三年河决滑州發丁夫/數萬塞之十月成髙數丈王曽率百官)¶
　　(入賀一名天臺埽以其近天臺山麓也明盧柟詩/天風吹斷壑秋色渺荒臺浩淼江河去蒼茫日月)¶
　　(來傷心驚絶險回首起重隈/欲盡登髙興慚余作賦才)鮒鰅山(在滑縣東北/七十里山海)¶
　　(經顓頊葬其陽九嬪葬其隂一名髙陽山一名青/塚山一名廣陽山一名商丘顓頊自窮桑遷此今)¶
　　(名土/山)玉柱峯(在輝縣北五十里有石柱屹立髙三/丈圍五尺明曹安詩青山有石柱直)¶
　　(挿浮雲抄月明鶴/飛來渾疑舊華表)駝峯嶺(在輝縣西/七十里)金牛嶺(在淇/縣西)¶
<pb:KR2k0047_WYG_007-19b>¶
　　(一十/五里)黄土岡(在府城西北十里迤邐/西接太行土色皆黄)三岡(在新鄊/縣北三)¶
　　(里龍岡鳯岡黽岡/東西逶延數里)五陵岡(在新鄊縣東北三/十里冇大阜五)龍脊¶
　　岡(在濬縣西二十里連亘善/化童山勢如逰龍故名)達西岡(在濬縣龍脊/岡西皆崇岡)¶
　　(連絡不絶/直逹太行)獅子巖(在府城西北三十里霖落山/内山石蹲踞如羣獅相搏)大¶
　　佛巖(在濬縣東南大伾山東佛圖澄鑱/崖石為佛像髙十餘丈連閣覆之)朝歌砦(在/淇)¶
　　(縣西三十五里/相傳紂避兵處)黄河(舊在延津縣北又東經□城/縣北新鄉縣南又東北經濬)¶
　　(縣之南滑縣之/北今故道己堙)衛河(在府城東北一里源出輝縣/蘇門山東入濬縣城西又東)¶
　　(北受洹漳二水/至直沽入海)沁河(原出沁州綿山穿太行達濟源/自武陟流經獲嘉縣界東南)¶
<pb:KR2k0047_WYG_007-20a>¶
　　(接新鄊縣界流至/開封府境入黄河)峪河(在輝縣西南五十里源發/太行山麓南流經新鄊縣)¶
　　(界入/衛河)清水河(源出輝縣西南七十里山陽鎮/東南流至獲嘉縣北境入衛河)斮脛¶
　　河(一名大和泉亦名陽河源出輝縣東流經/淇縣界入衛河紂斮朝涉之脛于此故名)三渡¶
　　河(在輝縣西四里源出/百泉之南流入衛河)小清河(在獲嘉縣北一十/五里源出大行山)¶
　　(麓東流/入衛河)滑河(在滑縣南經北而東滑最/大自洛以西衆水滙于滑)王莽河(在/滑)¶
　　(縣北臨/河境内)沙河(在滑縣南/五十里)硝河(在滑縣東北六十五/里古黄河經流處)¶
　　蒼水(源出蒼峪口東南流潛入地中/又東南復出至道元村合清水)清水(源出輝/縣西南)¶
　　(七十里山陽鎮東南流經獲嘉縣/界又東北入淇縣界合于淇水)淇水(源出彰徳/府林縣西)¶
<pb:KR2k0047_WYG_007-20b>¶
　　(流經淇縣濬縣至枋頭東流入衛河唐沈佺期詩/淇上風日好紛紛沿岸多緑芳幸未歇汎濫此明)¶
　　(波采蘩憶&KR0206;吹理棹想荆歌鬰然懐君子浩曠將/如何宋犖詩數里聞凊響荒原一水流過橋噴亂)¶
　　(石捲雪下空洲岸竹何年盡沙鷗/幾隊逰永言君子慕斜日更淹留)黎水(衛河淇水陽/合流至黎)¶
　　(故城為黎水亦曰濬水俗傳舊水流至濬縣南十/里有外郎河乃黎之故渠西經長豐泊東北厯善)¶
　　(化山復西北㑹於漳金時濬州守以州城象舟/乃自外郎河䟽引東北浸流於此若舟在水也)滹¶
　　沱澤(在滑縣西北/三里周五里)白馬津(在滑縣西北一十里漢/酈食其説沛公守白馬)¶
　　(之津以示諸侯形制之勢即此唐劉禹鍚詩白馬/津頭春日遲沙州歸鴈拂旌旗栁營惟有軍中戲)¶
　　(不似江南/二月時)靈昌津(在滑縣東北二十里舊名延津/石勒伐劉曜至河不得渡流澌)¶
<pb:KR2k0047_WYG_007-21a>¶
　　(氷結濟訖勒自以為/得天助號靈昌津)慕化潭(在府城東三十里潭/深多魚舊為邑人臧)¶
　　(氏别業嵗饑臧氏以魚/給人人懷其恵故名)絡絲潭(在新鄊縣西/南一十里)龍潭¶
　　(在獲嘉縣/東南一里)三仙潭(在輝縣西北源出石/門山下流滙為覃)白龍黒龍¶
　　二潭(向屬胙城縣南三里今併延津縣明劉咸詩/秋暮間經胙伯亭感今懐古不勝情晉人建)¶
　　(國空遺廟元將屯兵尚冇營班棗封墟嗟寂寞黑/龍潭水喜澄清黄河已去千餘載猶冇沙堤遶故)¶
　　(城/)清水潭(在延津縣西一/十里廣二十畆)井固潭(在濬縣井固村/其深不測相傳)¶
　　(中有水獸/東北入衛)雙龍潭(在滑縣南門外龍王廟西/世傳冇龍鬬于此故名)聖水¶
　　池(在府城北上/冇漢張騫廟)宫池(在府城潞藩府石山前池用/石為之池中建橋下通數洞)¶
<pb:KR2k0047_WYG_007-21b>¶
　　(以為逰/玩之所)飲馬池(在淇縣西朝陽山上/相傳殷紂飲馬處)酒池(在淇縣/西北一)¶
　　(十五里靈山社相傳/為殷紂觀牛飲處)長豐泊(在濬縣西二十里按/地理志天下水名泊)¶
　　(者有二一曰梁山泊二曰長豐泊/今為牧馬地然常為水占不得用)太公泉(在府西/北二十)¶
　　(五里流十餘里㐲流入地在太公廟東按水經汲/故城北三十里冇太公泉太公故居也因名元王)¶
　　(惲詩縈紆一水蟠深澗野叟何知説太/公壇下古碑堪晤語大書深刻太康中)甘泉(在府/學大)¶
　　(成殿東南隅城中獨此/井泉甘冽人多汲之)太乙泉(在府城東萬夀/宫内宫廢井存)百¶
　　門泉(在輝縣西北七里蘇門山泉通百道故名衛/風泉源在左淇水在右泉上冇威恵王祠禱)¶
　　(雨有應殿色清輝金宣宗因改州曰輝元吴安持/詩地本居幽僻天教慰寂寥池無千畆廣泉有萬)¶
<pb:KR2k0047_WYG_007-22a>¶
　　(珠跳坐覺清心骨行思厭市/朝從今頻往返歸路不辭遥)七賢泉(源出輝縣山/陽社東南流)¶
　　(經獲嘉縣/入三橋陂)金沙泉(在輝縣胡/村西社)丁公泉(在輝縣西南/東流入衛河)¶
　　卓河泉(在輝縣西北經蘭橋入衛河泉上有紫㣲/觀元許衡詩水有清聲竹有風我來端欲)¶
　　(豁塵䝉明朝杖履西城/路悵望家山翠靄中)白金泉(在濬縣東五/里紫金山下)檻泉¶
　　(在濬縣西北善化山下共七十有二/泉爾雅曰檻泉正出正出者湧出也)文源井(在獲/嘉縣)¶
　　(儒學泮/池左右)氷井(在延/津縣)聖水井(在濬縣西三十/里西岡之巔)八角井¶
　　(在滑縣城外北濠下一名新井唐貞元中節度/使賈耽因城北常有昏墊之患鑿井以鎮之)豢¶
　　龍井(在滑縣東南五十里廢韋城/内東南隅即古豢龍氏之鄊)古懸洞(在府城/西北戴)¶
<pb:KR2k0047_WYG_007-22b>¶
　　(村/)水簾洞(在淇縣西北一十里青岩山東南層崖/上寛廣大許深可四五十歩洞中出泉)¶
　　(澄&KR0631;/可鑒)天花洞(在輝縣西北七十里地名耿/家樓昔髙僧廣  棲禪之所)吕祖洞¶
　　(在濬縣東南二里大/伾山西崖峭壁之間)龍洞(在濬縣東南二里大伾/山大佛巖北大小三穴)¶
　　(天將雨穴中先出雲氣洞/前建豐澤廟禱雨輙應)水屯渠(在府城北一十/五里近聖水池)¶
　　(水下伏流民資灌田至正庄東仍伏地不見/又名伏水區明係軍營又名為屯近多廢)城東¶
　　南渠(在延津縣灌/民田數千頃)永濟渠(在濬縣臨河廢縣西北/三十里自濬縣入界東)¶
　　(北入内/黄縣)龍門鬬口(在滑縣南門外穿堤/有大路挾東西龍潭)雁趐陂(在/輝)¶
　　(縣侯趙/洲之西)亭子陂(在濬縣城西一/里許長壽村南)漢堤(一在獲嘉縣/南四十里下)¶
<pb:KR2k0047_WYG_007-23a>¶
　　(接新鄊縣西南入境東北至延津縣又北入汲縣/一自胙城縣西南上接新鄊縣西北接汲縣一自)¶
　　(汲縣東北入濬縣金河平軍節度使鄂/屯修以障黄河河乆南徙堤址尚存)䕶城堤(一/在)¶
　　(府城西門外徳勝橋一在延津北抵滑縣/以防水患一在獲嘉縣城南以障沁水)塊村堤¶
　　(在新鄉縣西北二/十里以防衛河)賈橋堤(在新鄉縣西北前代/修築以防沁衛水患)夾¶
　　堤(在延津/縣西北)瓠子堤(在滑縣城西南三里漢武帝時/河决使汲仁郭昌發卒數萬塞)¶
　　(之帝因封禪還自臨河致祭沉白馬玉璧令從官/自將軍以下皆負薪填河東郡薪少乃下淇園之)¶
　　(竹以為楗功成築宫於上名曰宣房明李夢陽詩/沉璧餘瓠子横汾懐帝歌波濤滿眼送城郭沒年)¶
　　(多虎戰仍三晉龍逰失九河/宋人饒事跡今望亦滂沱)復闗堤(在滑縣城東/北六十里衛)¶
<pb:KR2k0047_WYG_007-23b>¶
　　(詩云登彼垝/垣以望復闗)金堤(在滑縣南二十三里築禦河患/漢文帝時河决酸&KR0037;東潰金堤)¶
　　(即/此)雲門堰(在輝縣西北/一十五里)沙堰(在輝縣西一十里善/明村西引筠谿之水)¶
　　(以灌/稻田)¶
　　懷慶府¶
　　太行山(在府城北二十里西自濟源東北接河内/修武輝縣林縣至磁州界綿亘數千里其)¶
　　(間峯谷岩洞景物萬狀雖各因地立名然皆太行/也為中州巨鎮禹貢太行恒山至于碣石亦相聫)¶
　　(屬之意唐張九齡詩孟月攝提正乗時我后征晨/嚴九折度暮戒六軍行日御馳中道風師捲太清)¶
　　(戈鋋林表出組練雪間明動植希皇豫髙標奉睿/情陪逰七聖列望幸百神迎氣色&KR0196;猶喜㤙光草)¶
<pb:KR2k0047_WYG_007-24a>¶
　　(亦榮晨興稱萬&KR0882;今此復同聲宋徐範詩茫茫逺/樹隔炯霏獵獵西風振客衣山雨未晴嵐氣濕溪)¶
　　(流欲盡水聲㣲囘車廟古丹青老碗子城荒/草木稀珍重狄公千載意馬頭重見白雲飛)碗子¶
　　城山(在府城北五十里山勢險/峻其形如碗上冇古城)十二廻山(在府城/北六十)¶
　　(里山麓旋繞凡/十二&KR0158;故名)馬頭山(在府城西北三十里上有/石柱鐡環俗傳洪水懷山)¶
　　(時民繫/舟於此)三尖山(在府城西北四十里/其三峯聳列故名)栢山(在府城/東北六)¶
　　(十里多/産松栢)青山(在府城東北六/十里太行之側)方山(在府城北四十/里晉袁宏詩峩)¶
　　(峩太行陵虚抗勢天嶺交氣&KR0444;然無際澄/流入神元谷應契四象悟心幽人來憇)明月山¶
　　(在府城東北四十里/髙峻舒豁可以登眺)金傘山(在府城東北五十里/竒巖峭壁崒嵂可愛)¶
<pb:KR2k0047_WYG_007-24b>¶
　　孤山(在府城北五十/里山勢特立)懸谷山(在府城西北四十里/亦名元谷俗名真谷)¶
　　(髙岩深壑幽&KR0201;非常中/有靈泉多隋唐人遺跡)雲巖山(在府城東北五十/里山谷深邃雲氣)¶
　　(氤氲/故名)王屋山(在濟源縣西八十里禹貢底柱析城/至于王屋明吳國倫詩何處洞天三)¶
　　(十六小有仙人住王屋王屋底柱遥相望真氣髙/蟠太行腹上凌二曜開天壇下湧雙泉䟽地軸俯)¶
　　(觀四海一蹄涔安見九州非粒粟河上老子浮丘/生八極歸來王屋宿元宋徳方詩白石磷磷上接)¶
　　(天青松欎欎下臨淵草生福地皆為藥人在名山/總是仙待客逺尋巖下蕨烹茶滿酌洞中泉身前)¶
　　(恐是白雲子今/日重來卧翠巔)天壇山(在濟源縣西一百二十里/㠪屋山北山峰突瓦其東)¶
　　(曰日精西曰月華絶頂有石壇名清虚小有洞天/旦夕冇五色影夜有仙燈即唐司馬承貞得道之)¶
<pb:KR2k0047_WYG_007-25a>¶
　　(所唐李白詩我昔東海上勞山飡紫霞親見安期/生食棗大如𤓰中年謁漢主不愜懷歸家朱顔謝)¶
　　(春暉白髪見生涯所期就金液飛歩見雲車願隨/夫子天壇上閒與仙人掃落花金元好問詩仙壇)¶
　　(倒影鳯鱗洲一道雲光挿素秋也/是天宫間不得海東移著海西頭)麻籠山(在濟源/縣西九)¶
　　(十里天/壇山北)胡峩山(在濟源縣西/一百二十里)藥櫃山(在濟源縣西/一百五十里)¶
　　(山多藥/草故名)玉陽山(有二在濟源縣西三十里東西對/峙相傳唐霽宗女玉真公主修道)¶
　　(之/所)西釜山(在濟源縣西二十里其山周廻/髙峻中則深坦其形如釜故名)猴嶺山¶
　　(在濟源縣西北五十里/北接太行俗呼侯景山)共山(在濟源縣北/㶌水出焉)琮山(在/濟)¶
　　(源縣西北一十里/其東有功徳岩)武山(在濟源縣西北一十三里/北接猴嶺山其東麓有巨)¶
<pb:KR2k0047_WYG_007-25b>¶
　　(石若卧/牛形)巉山(在濟源縣西/北二十五里)鳯頂山(在濟源縣西/北五十里)陵¶
　　山(在濟源縣西十里孤峯特立宋蘇軾詩俯窺盤/谷接天壇平地危峯豈易攀鰲足斷來移海外)¶
　　(天星落處化人間世塵汨沒誰常到樽酒登臨/我倦還嵗嵗邦民重九㑹孟嘉休獨羡龍山)小¶
　　淅山(在濟源縣東北二十里故老傳/云成湯禱雨于此上有成湯廟)孔山(在濟源/縣東北)¶
　　(三十里有穴南北相通逺近洞見唐白居易逰/濟源詩有孔山刀劍立沁水龍蛇走之句即此)熊¶
　　山(在濟源縣東北五十里三&KR0405;/距沁河惟西向一峯哭出)嵇山(在修武縣西/北五十里晉)¶
　　(嵇康嘗/居其下)天門山(在修武縣西北四十里諸/山惟此最低故名天門)温峪山¶
　　(在修武縣北五十里上有石硖峭壁千仭/懸瀑下注滙而為潭即黒白二龍潭也)鳯凰山¶
<pb:KR2k0047_WYG_007-26a>¶
　　(在修武縣北六十里髙出諸峯之上/相傳宋熈寜問冇鳳集於此故名)六真山(在修/武縣)¶
　　(北二十里相傳為六真子修道之/所舊有六真觀山南有六眞洞)紫金山(在孟縣/西八里)¶
　　(舊名嶺山其地宜麥故又/名麥山唐太宗甞獵于此)雷家山(在孟縣西/三十里)大平¶
　　山(在温縣西二十五里司馬/故城内晉宣王築址尚存)筆架山(在温縣治東/南隅司馬故)¶
　　(宅/前)黒洋山(在原武縣東北二/十里連陽武縣界)華盖峯(在濟源縣西/九十里陽臺)¶
　　(宫後宋徽/宗㳺幸所)聚來峯(在武陟縣西北三十/里今石佛臺其遺址)夫子巖(在/濟)¶
　　(源縣西巖刻孔/子暨十哲像)古河巖(在濟源縣東北燕川里沁/河之西其岩陡險俗呼虎)¶
　　(河/岩)百家巖(在修武縣西北天門山内以岩下可容/百家上有精舎及煆竈處馬瀾詩月池)¶
<pb:KR2k0047_WYG_007-26b>¶
　　(懸溜落蒼窪岩竇分居可百家不/羡碧瀾秋色好倚天驚絶赤城霞)金莎嶺(在濟源/縣治南)¶
　　八&KR0726;嶺(在濟源縣西九/十里天壇山東)九芝嶺(在濟源縣西九十/里陽臺宫之前)¶
　　駱駝嶺(在濟源縣東/北二十五里)獅子嶺(在濟源縣東/北二十里)清風嶺¶
　　(在武陟縣瀕河西連孟温南/瞷廣武東抵黄沁之滙流)花石崖(在孟縣西三/十五里薛所)¶
　　(藴詩尋幽來僻境髣髴離人寰徑轉千峯隠崖深/一水環石文留古繪樹色老秋顔便欲抛塵累考)¶
　　(槃長/此間)髙端岡(在孟縣西一十五/里紫金山之西)堯封岡(在武陟縣/西南一十)¶
　　(八/里)盤谷(在濟源縣北二十里/唐李愿隠居于此)天井谷(在濟源縣盤/谷西北石上)¶
　　(有數坎其深若井水自溢相接而落逺視若倚劍/然唐韓愈詩是時新晴天井溢誰把長劍倚太行)¶
<pb:KR2k0047_WYG_007-27a>¶
　　(衝風吹破落天外/飛雨白日麗洛陽)當陽峪(在修武縣西南四/十里太行山下)仙猫¶
　　洞(在濟源縣西/天壇山上)王母洞(在濟源縣西一百二十里/天壇山北洞下淵深莫測)¶
　　(相傳王母/修道于此)藏花洞(在濟源縣西陽臺宫前下出泉/水四時赤緑紫白異色相傳昔)¶
　　(有人汲水見其中蓮花出焉唐盧仝詩買得一片/田濟源花洞前千里石壁拆一條流沁泉青松盤)¶
　　(樛枝森森上挿青冥天枝上有哀猿宿處近鶴巢/清唳孤吟聲相交月輪下射空洞響絲篁成韻風)¶
　　(蕭蕭我心塵外心愛此塵外物欲結塵外交苦無/塵外骨龍泉有氷公心静見真佛可結塵外交占)¶
　　(此松/與月)平陽洞(在濟源縣/西石村里)觀音洞(在修武縣/玉女泉下)濟瀆(在/濟)¶
　　(源縣西北三里源出天壇山之太乙池乃伏流至/此復見滙為二池東南流入黄河唐白居易詩盈)¶
<pb:KR2k0047_WYG_007-27b>¶
　　(科不數尺岸栁難通舟胡為來自古列瀆宗諸侯/兹水異乎衆顧我知所由至清逺外濁有本其何)¶
　　(修朝宗未到海千里不能休一道截中貫曷甞濁/河流山川自改色湛湛澄霜秋豈徒宅神物亦足)¶
　　(容鰕鰍我思古之人㓗志為身謀衣冠坐塗炭惡/惡心幽憂不但聼漁父揚波自貽羞自今稱一字)¶
　　(髙潔與誰求惟獨是/清濟萬古同悠悠)黄河(在濟源縣南又東經孟/縣北又東經温縣北又)¶
　　(東經武陟縣北又東北經原武縣北/流入開封府陽武縣界詳見河防)堯河(在府城/北自太)¶
　　(行山谷而出灌/田甚為民利)沁河(在府城北二里源出沁州綿/山穿太行達濟源經武陟入)¶
　　(黄河元郭守敬言沁河雖澆灌猶有漏堰引其餘/水東流至武陟縣北合入御河灌田二十餘頃)¶
　　丹河(在府城東北一十五里源出澤州界内穿太/行名曰丹口南流三十里入沁河唐元㣲之)¶
<pb:KR2k0047_WYG_007-28a>¶
　　(詩今朝西渡丹河水心寄丹河無限愁/共到庄前竹圍下殷勤為遶故山流)預河(在修/武縣)¶
　　(南五里東流至/獲嘉縣入衛河)廣濟河(在武陟縣西南十五里/至解封村流入黄河)澇¶
　　河(在温縣北二十里東/流合溴水入黄河)瀧水(源出濟源縣西四里/東出溴水入于河)¶
　　湨水(源出濟源縣琮山俗呼為白澗水春秋公㑹/諸侯于湨梁即此宋文彦博詩潺湲北山水)¶
　　(繚繞南城臯晴灘錦石亂擊觸春湍豪誰謂湨/梁大不能容魴魛臨流自縮手掲厲應徒勞)枋¶
　　口水(在濟源縣東北三十里兩山之間沁水經焉/舊以枋水為門故名晉司馬孚壘石為之又)¶
　　(名沁口段維衮詩鴻濛不可問疏鑿實竒哉突兀/兩峯斷崩流三晉來洪濤翻日月巨浪轉風雷欲)¶
　　(覔先賢句千/巖覆緑苔)邘水(在府城西北三十里水出/太行之阜南流逕邘城西)天漿¶
<pb:KR2k0047_WYG_007-28b>¶
　　溪(在濟源縣東南二十里源發軹/城東流合湨水一名邪造河)望仙溪(在濟源/縣西八)¶
　　(十里源出王屋山之北/其水伏流南入于河)錦溪(在濟源縣源出金莎/嶺之東唐白居易詩)¶
　　(有蓮房墮粉鴛鴦雨荷盖/交香翡翠風之句即此)馬頭溪(在濟源縣東北/八里西有千功)¶
　　(堰六十餘泉俱入此溪唐韓愈詩馬/頭溪深不可厲借車載過水入箱)堯池(在府城/西北太)¶
　　(行山陽帝/堯祠前)太乙池(在濟源縣西一百二十/里天壇山上濟水出此)煉丹池¶
　　(在濟源縣西天壇山頂/相傳老子煉丹于此)仰天池(在濟源縣西王屋/里其池四靣髙而)¶
　　(中低/凹)白龍池(在濟源縣西南承留/里嵗旱禱雨輒應)白虎池(在濟瀆/西池之)¶
　　(南水極清&KR0631;可鑒毛/髪其左冇青龍亭)淬劍池(在修武縣北昔晉嵇/康嘗淬劍于此石刻)¶
<pb:KR2k0047_WYG_007-29a>¶
　　(尚/存)五龍池(在原武縣西門/外三官廟後)畜魚池(在孟縣城内唐/時濟水漲畜魚)¶
　　(于此舊貢黄魚鮓水泊/尚存今土人種蓮蒲)石根潭(在濟源縣西上有/石山下有水潭南)¶
　　(流入/河)萬艘潭(在孟縣南宋范鎮詩私船官運鬬縦/横殖貨文通繞近城燈火夜凉人未)¶
　　(散古潭宜/復萬艘名)温峪潭(在修武縣/北七十里)龍潭(在濟源縣西五/里澗一頂有餘)¶
　　(宋王伯翼詩山容&KR0429;慘水茫茫馬上行人祇/自傷千古龍潭潭上月不知幾度照興亡)黒龍¶
　　潭(在原武縣磁□堤/北三里方十畆)大峪澗(在濟源縣西七十里/源發王屋山南入于)¶
　　(河/)東陽澗　西陽澗(在濟源縣西一百四/十里俱南流入黄河)神農澗¶
　　(在温縣境内相傳炎帝神農氏採/藥至此甞五榖以杖畫地遂成澗)避秦溝(在濟源/縣西八)¶
<pb:KR2k0047_WYG_007-29b>¶
　　(十里王屋山/下淇水出焉)七谷溝(在濟源縣西一百三十/里七山之水俱合于此)藥園¶
　　溝(在濟源縣西一百五十里/昔有羽士於此種藥故名)懸谷泉(在府城西北/四十里懸谷)¶
　　(山龕/之下)雙泉(在濟源縣西南/二泉並出故名)玉泉(在濟源縣東瀧水/北岸唐盧仝嘗取)¶
　　(水煑茶亦/名盧仝井)龍泉(在濟源縣西邵原里上冇龍/王廟遇旱居人于此祈雨)金蓮¶
　　泉(在濟源縣西二/十里靈都宫内)瀑布泉(在濟源縣西北二/十里太行山上)五色¶
　　泉(在濟源縣北相傳昔有異人/濯五色綺于此水成五色)月泉(在濟源縣北/東流合濟水)¶
　　鑑泉(在濟源縣東北水色澄/&KR0631;如鑑又名琵琶泉)珍珠泉(在濟源縣東/北湧若貫珠)¶
　　(宋楊億詩何須十斛買明珠滴瀝泉聲逈不殊蠙/腹從來歸大壑驪龍頷下發清癯蕭跊滴滴侵詩)¶
<pb:KR2k0047_WYG_007-30a>¶
　　(思厯落聲聲空古寺夜夢不成驚雪噴起喚蒼頭/風掃字君不見胷中瀉出銀河萬丈高收拾明珠)¶
　　(獻聖/朝)二色泉(在濟源縣東北有/金沙湧出故名)拔劒泉(在濟源縣/東北世傳)¶
　　(仙人王喬拔劒于/此泉湧出故名)黄母泉(在修武縣西北一十五/里唐大中間開新河引)¶
　　(入吳/澤陂)王烈泉　昭鳥泉　巧婦泉　馬鳴泉　七¶
　　里泉　五里泉(俱在修武縣/東北六真郷)熨斗泉　靈泉　陶¶
　　泉　濁鹿泉　㑹泉(俱在修武縣/北七賢鄊)温泉(在孟縣城/北夏凉冬)¶
　　(温流入/湨水)青龍泉(在孟縣西/二十五里)神井(在府城東北西庄/村明月山寺其水)¶
　　(色潔而/味甘)原昌井(在濟源縣西北郭村里/即梁太尹眞投檄處)磕井(在濟/源縣)¶
<pb:KR2k0047_WYG_007-30b>¶
　　(西北郭村里/水常不涸)燕家井(在濟源縣西八十里王屋里/相傳有燕真人號烟蘿子嘗)¶
　　(於此洗/參食之)靈井(在濟源縣西二十里東魏時敵攻城/内少水冇土井隨汲即涸刺史平鑒)¶
　　(俯井祝之泉/乃湧出故名)澆花井(在孟縣西南舊河陽城内/相傳東晉潘岳澆花井)安¶
　　阜渠(在府城引堯/池水溉田)千倉渠(在孟縣唐河陽節度使/温造築堤鑿渠有上下)¶
　　(二堰以/溉民田)廣濟渠(在孟縣懷孟路引/沁水以達於河)順利渠(即府城/之壕塹)¶
　　(元至元中總管舒穆嚕引濟水穿城而/入作二橋曰利津覽勝碑刻尚存)髙槲坡(在濟/源縣)¶
　　(西百里其地/多産槲樹)十八盤坡(在濟源縣西一百五十里/形勢極險峻盤旋而上)¶
　　吳澤陂(在修武縣北一十里左/傳魏獻子田大陸即此)宣聖陂(在修武縣/北一十里)¶
<pb:KR2k0047_WYG_007-31a>¶
　　(孔子欲北之趙至此聞趙鞅殺/大夫竇嗚犢遂返後以名陂)平臯陂(在温縣古/平臯城南)¶
　　(黄河北多/茭蓮蒲葦)太行陘(在府城西北三十里一名丹陘/太行首始河内北至幽州中有)¶
　　(八陘此/其一)富平津(在孟縣西/南野戌南)觀灘(在武/陟縣)全義灘(在孟/縣西)¶
　　(南二十里五代張全/義居此教民耕墾)史公隄(在府城西北二里即/古陽隄明知府史東)¶
　　(昌輦其家貲築石障/水民立碣曰史公隄)沁堤(在武陟縣西自河内界/迤陟城而東南抵于黄)¶
　　(沁滙流處綿/亘數十里)遮馬堤(在孟縣西南杜佑曰河陽西/南十三里有古遮馬堤即古)¶
　　(幽/州)小金堤(在孟縣西南八里/築此以捍禦河患)¶
　　河南府¶
<pb:KR2k0047_WYG_007-31b>¶
　　北邙山(在府城北一十里一名郟山周築王城北/抵郟山即此其山西自新安東接洛陽偃)¶
　　(師鞏縣峻極險固當河洛之間東漢諸陵及唐宋/名卿塚墓多在馬金更名太平山唐王建詩北邙)¶
　　(山頭少間土盡是洛陽人舊墓舊墓人家歸塟多/堆著黄金無買處天涯悠悠塟日促岡坂﨑嶇不)¶
　　(停轂髙張素幙繞銘旌夜唱挽歌山下宿洛陽城/北復城東魂車櫬馬長相逄車轍廣若長安路蒿)¶
　　(草多於松柏樹山頭澗㡳石漸稀盡向墳前作羊/虎誰家石碑文字滅後人重取書年月朝朝車馬)¶
　　(送𦵏回還起/大宅與髙臺)糓城山(在府城西北五里漢/置糓城縣取此以名)翠雲山¶
　　(在府城西北一十里即北邙/主山樹木森列蒼翠如雲)八將山(在府城西三/十里唐尉遲)¶
　　(敬徳與單雄信/等八將戰于此)秦山(在府城西南二十五里俗云/秦頭魏尾因名明張含美詩)¶
<pb:KR2k0047_WYG_007-32a>¶
　　(秦山髙處幾荒丘山下瀠廻洛水流/獨立蒼崖風乍起白蘋黄葉滿㓅洲)谷口山(在府/城西)¶
　　(南三十里/谷水出焉)闕塞山(在府城南三十里左傳晉趙鞅納/王使女寛守闕塞即此又名伊闕)¶
　　(大禹䟽龍門伊水出其間漢服䖍謂南山伊闕是/也一名龍門山唐韋應物詩鑿山導伊流中㫁若)¶
　　(天闢都門遥相望佳氣生朝夕素懷出塵意適有攜/手客精舎繞層阿千龕隣峭壁縁雲路猶緬憇澗)¶
　　(鐘巳寂花樹發烟華淙流散石脉長嘯招逺風臨/潭潄金碧日落望都城人問何役役唐杜甫詩龍)¶
　　(門横野斷驛樹出城來氣色皇居近金銀佛寺開/徃來時屢改川陸日悠哉相閲征途上生涯盡幾)¶
　　(回/)周山(在府城南一十五里一/名柏亭山下有周谷)萬安山(在府城東/南四十里)¶
　　(一名大石又名石林馬融廣成苑/賦云金門石林殷起乎其中即此)玉泉山(在府城/東南三)¶
<pb:KR2k0047_WYG_007-32b>¶
　　(十里上有白龍祠/嵗早禱雨多應)三山(在府城西南二十五/里其山三峯故名)香山¶
　　(在府城南三十里元張養浩詩常恐塵氛汨寸心/好山時復一登臨長風將月出滄海老柏興雲藏)¶
　　(大隂寳刹千間窮土木殘碑一片失遼/金丹崖不用題名姓俯仰人間又古今)委粟山(在/府)¶
　　(城東南三十五里魏明/帝營為圜丘形制尚存)鳯臺山(在偃師縣東二十/里昔冇鳯集于上)¶
　　(遂築䑓以/名其山)景山(在偃師縣南二十里/詩曰景員維河即此)首陽山(在偃/師縣)¶
　　(西北二十五里日方升光必先及詳見辨疑蘭完/植詩岝峉危岑揷太&KR0432;龍光欝欝帶雲封夜深側)¶
　　(瞰天池白晴曉先瞻海日紅大地河山平望&KR0187;長/安宫闕淡&KR0196;中春來草木清如染偏在&KR1735;嵫第一)¶
　　(峯/)浮山(在偃師縣西南九十里上/冇浮丘公封濟侯廟基)緱氏山(在偃師/縣南四)¶
<pb:KR2k0047_WYG_007-33a>¶
　　(十里周靈王太子晉升仙之所上有石室飲鶴池/一名覆釜堆唐許渾詩王子吹蕭月滿臺玉笙清)¶
　　(轉鶴徘徊曲終飛去不知處山下碧桃春自開唐/宋之問詩王子賔仙去飄颻笙鶴飛徒聞滄海變)¶
　　(不見白雲歸天路何其逺人間此/會稀&KR0432;歌日云暮霜月漸㣲㣲)侯山(在鞏縣東/南二十五)¶
　　(里漢王亥隠此景帝/時累徴不出因封之)虎頭山(在鞏縣東南一里西/冇駱駝嶺二山並峙)¶
　　趙封山(在鞏縣東南四十/里宋種茶于此)青龍山(在鞏縣南四十/里以其在宋太)¶
　　(祖陵東故名其尾接/洛河者名龍尾山)寒戰山(在鞏縣東南五/十里臨玉仙河)黒雲¶
　　山(在鞏縣西南六十里相傳成/湯於此禱雨黒雲忽起故名)柏崖山(在孟津縣/西南三十)¶
　　(里一名/柏嶺)翠薇山(在孟津縣/東三十里)錦屏山(在宜陽縣南門/外唐武后幸此)¶
<pb:KR2k0047_WYG_007-33b>¶
　　(賜名中一峯聳然特出號曰玉柱峯下有烟霞亭/遺趾尚存唐吕嵓詩時當海晏河清日白鹿閒騎)¶
　　(下翠臺本為君平川裏去不妨却到錦屏來宋邵/雍詩尋常看月亦嬋娟不似今宵特地圓疑是素)¶
　　(娥紓宿恨相逢惟在錦屏前又錦屏山映一川霞/桃李爭妍二月花試向宜陽髙處望故宫番作野)¶
　　(人家明周鑑詩峭壁嶙峋㧞地靈驚看蓬島接郊/坰七襄巧製天孫錦五色晴開雲母屏環珮有時)¶
　　(來緱嶺&KR0196;霞終日䕶仙亭登臨/最愛秋風爽兩袖翩翩入紫㝠)憇鶴山(在宜陽縣/東南四十)¶
　　(里世傳王子晉得仙/緱嶺乗白鶴憩此)夀安山(在宜陽縣東一十三/里隋置夀安縣盖取)¶
　　(諸/此)公山(在宜陽縣西九里狀如公字/一云山頂有周公廟因名)靈山(在宜陽/縣西一)¶
　　(十里周靈王/塟此因名)女几山(在宜陽縣西九十里世傳晉/女彭娥汲器所化唐羊士諤)¶
<pb:KR2k0047_WYG_007-34a>¶
　　(詩女几山頭春雪消路傍山杏𤼵柔條/心期欲去知何日惆帳回車上野橋)石墨山¶
　　(在宜陽縣西南二里水經云洛/水側有墨山石盡黒可以書)鹿蹄山(在宜陽/縣西南)¶
　　(三十五里俗名/非山上多美玉)熊耳山(有三一在宜陽縣西一眉/百二十里漢光武破赤)¶
　　(積甲宜陽城與熊耳山齊是也一在盧氏縣西/南五十里山連永寕縣界一在澠池縣南二十)¶
　　(里為陜/澠界)嵩山(在登封縣北十里是為中嶽東曰/大室西曰少室嵩其總名謂之室)¶
　　(者以其下各有石室中嶽居四方之中而髙故/名嵩髙山詩曰嵩髙維嶽是也上有中嶽廟漢)¶
　　(武帝至中嶽𫉬駁麃見夏后啟母石翌日親登/嵩髙吏卒咸聞呼萬嵗者三乃令祠官加贈太)¶
　　(室祠置奉邑名曰奉髙唐武后改為神嶽唐王/邕詩峻極位何崇方知造物功䧏靈逄聖主望)¶
<pb:KR2k0047_WYG_007-34b>¶
　　(幸表維嵩𨼆映連青壁嵳峩向碧空象車因叶/瑞龍駕願升中萬嵗聲長在千巖氣轉雄東都)¶
　　(歌盛事西&KR0015;佇皇風唐宋之問詩翼翼高旌轉/鏘鏘鳯輦飛塵銷清蹕路雲濕從臣衣白羽揺)¶
　　(丹壑天營逼翠㣲芳聲/耀千古四海警宸威)太室山(在登封縣北五/里山海經作泰)¶
　　(室唐武后立封禅壇于其上有天門石樓王女/牕搗帛石定心石三醉石髙登崖諸勝東西廣)¶
　　(四十里南北深三十里自下至巔直上計二十/里周圍一百四十里上有二十四&KR0280;宋范仲淹)¶
　　(詩嵩山最高處逸客徧登臨回㸔日月影/正得天地心念此非常逰千載一披&KR0109;)少室¶
　　山(在登封縣西一十七里一名季室見山海經/註一名負黍山有負黍城在其南周圍方百)¶
　　(里上有三十六&KR0280;唐李頎詩少室衆&KR0280;㡬&KR0280;别/一&KR0280;晴見一&KR0280;雪隔城半山連青松素色峩峩)¶
<pb:KR2k0047_WYG_007-35a>¶
　　(千萬重過景斜臨不可道白雲欲盡難為容行/人與我玩幽境北風切切吹衣泠惜别浮橋駐)¶
　　(馬時舉頭試望南山嶺金許安仁詩名山終不見/真形萬&KR0775;巖巖上杳㝠安得雲間跨白鶴下看)¶
　　(三十六/&KR0280;青)君子山(在登封縣北一/十里嵩山之麓)陽城山(在登封/縣東北)¶
　　(三十里一名車/嶺山洧水出此)萬金山(在登封縣東/北三十里)乾陽山(在/登)¶
　　(封縣東二十五里潁水/之源出此俗呼潁山)懊來山(在登封縣東南/五里接永寕縣)¶
　　(界/)玉案山(在登封縣東南八里/山形方平上多白石)箕山(在登封縣/東南三十)¶
　　(田昔許由𨼆此又名許由山冇墓在焉唐胡曽/詩寂寂箕山春復秋更無人到此溪頭棄瓢巖)¶
　　(畔中宵月千古空聞屬許由宋歐陽修詩朝下/黄蘆坂夕望箕山雲&KR0225;懷巢上客想彼巖中人)¶
<pb:KR2k0047_WYG_007-35b>¶
　　(弱嵗慕髙節壯年嬰世紛潄流羡潁水振衣嗟/洛塵空祠亂驚鳥山木含餘曛聊兹謝芝桂歸)¶
　　(月及/新春)大熊山(在登封縣東南五十里其頂寛平/四圍陡峻昔人多避兵于此又有)¶
　　(小熊山下二/洞深不可測)石淙山(在登封縣東南三十五里/&KR0280;巒疊聳溪水繞流為一)¶
　　(邑竒觀唐則天后與羣臣會飲於此石刻尚存/唐狄仁傑詩宸暉降望金輿轉仙路峥嶸碧洞)¶
　　(幽羽仗遥迎鸞鶴駕帷宫直坐鳳麟洲飛泉灑/液恒疑雨宻樹含涼鎮似秋老臣預陪元圃宴)¶
　　(餘年方共赤松逰唐宋之間詩離宫秘苑勝瀛洲/别有仙人洞壡幽巖邉樹色含風冷石上泉聲帶)¶
　　(雨秋鳥向歌筵來度曲雲依帳殿結為/樓㣲臣昔忝方明御今日還陪八駿逰)石堂山(在/登)¶
　　(封縣西七十里山半有洞春夏居/民嘗見紫雲飛騰又名紫雲洞)&KR0029;箔山(在登封/縣西七)¶
<pb:KR2k0047_WYG_007-36a>¶
　　(十里一名天箔山望/如立箔崖下産鍾乳)轘轅山(一名㟧嶺在登封縣/西北三十里左傳晉)¶
　　(欒盈過周周王使候出諸轘轅即此史記禹通轘/轅後為闗東漢何進所置八闗之一元楊奐詩盤)¶
　　(盤十二曲石嶺瘦峥嶸脚/㡳冇平地何人險處行)鳯翼山(在永寜縣西北/一里形如鳯翅)¶
　　延夀山(在永寜縣西五里其側/出香泉飲之多壽故名)嶕嶢山(在永寜縣/西北三十)¶
　　(五里相傳廣成子憩息之所祝應臣詩西風摇落/景蕭蕭匹馬攀躋路正遥已向亂山行絶頂更尋)¶
　　(髙處問/嶕嶢)龍頭山(在永寜縣西四十五里/上冇快風軒在洛水旁)大通山(在/永)¶
　　(寜縣西五十里冇/風穴擊之如雹聲)金門山(在永寜縣西南三十里/一名律管山金門之竹)¶
　　(可為笙管張琯詩何處起清音蕭疎對竹隂兼秋/疑朔管流響入瑶琴種是伶倫舊山同太古深至)¶
<pb:KR2k0047_WYG_007-36b>¶
　　(今風雨夜猶/得聽龍吟)陽虚山(在永寜縣西五十里一名陽/峪黄帝時倉頡隨帝南巡登)¶
　　(陽虚之/山即此)壇屋山(在永寜縣西四十五里山頂平廣/如壇髙阜如屋世傳禹叙九疇于)¶
　　(此又名/天壇山)崤山(在永寜縣北六十里一名嶔崟山春/秋時晉及姜戎敗秦于崤即此自東)¶
　　(崤至西崤相去三/十五里路極險絶)爛柯山(在新安縣西南三十五/里世傳王喬觀奕爛柯)¶
　　(處張漢詩賭勝従知决勝難斧抲己爛局/方殘神仙也為機心使輸與樵人袖手觀)慕容山¶
　　(在新安縣北門外昔慕/容垂甞屯兵于此故名)青要山(在新安縣西北二/十五里一名强山)¶
　　(山海經曰為帝之宻都北望河曲是多鴽鳥南望/禪渚轅水出焉冇苟草黄花赤實服之益人顔色)¶
　　缺門山(在新安縣西三十里有龍鳯二山相/對澗水中流故稱缺門又云鐵門)方山¶
<pb:KR2k0047_WYG_007-37a>¶
　　(在澠池縣東北三十里山頂四方故名明于謙詩/馬蹄厯盡萬重山霄漢相離咫尺間白石清泉堪)¶
　　(枕潄丹崖翠壁倦躋攀雨餘林外羣芳歇煙暝松/頭一鶴還迢遞客途無限意强將詩句解愁顔)¶
　　廣陽山(在澠池縣東北三十里北/溪水出焉一名澠池山)韶山(在澠池縣/北三十里)¶
　　(左右有金烏玉兎二峯/金置韶州盖取諸此)桓王山(在澠池縣北一百/里以山巔有周桓)¶
　　(王陵/故名)白石山(在澠池縣東北三十里/山多白石澗水出焉)田山(在澠池/縣東北)¶
　　(三十里山頂平夷/民多耕種故名)白鹿山(在澠池縣東四十里相/傳獲白鹿於此故名)¶
　　鳴皋山(一名九臯山在嵩縣東北五十里伊水經/其下昔有白鶴鳴其上故名程顥作邵雍)¶
　　(墓誌銘云鳴臯在南即此唐李白詩昨憶鳴臯夢/裏還手弄素月清潭間覺時枕席非碧山側身西)¶
<pb:KR2k0047_WYG_007-37b>¶
　　(望阻秦闗麒麟閣上春還早著書却憶伊陽好青/松來風吹古道緑蘿飛花覆烟草我家仙翁愛清)¶
　　(真才雄草聖凌古人歇卧鳴臯絶世塵鳴臯㣲茫/在何處五崖峽水横樵路身披翠雲裘䄂拂紫烴)¶
　　(去去時應過嶲山間/相思為折三花樹)耙耬山(在嵩縣東北三十里/以形似名宋儒程顥)¶
　　(程頤居此今其/下冇二程祠)恵明山(在嵩縣東八十里本草圖/經云蒼术出恵明山即此)¶
　　篩山(在嵩縣東九十里其山洞多如/篩故名與縣西大礦山皆産錫)太后山(在嵩/縣東)¶
　　(九十里上有/漢薄太后廟)奉牛山(在嵩縣東三十里/山下有靈泉寺)三塗山(在/嵩)¶
　　(縣西南一十里伊水經其/下周武王南望三塗即此)陸渾山(在嵩下東北四/十里左傳楚子)¶
　　(伐陸渾之戎即此一名方山漢末隠士胡昭隠居/于此隋因山置陸渾縣伊水出焉唐宋之間詩各)¶
<pb:KR2k0047_WYG_007-38a>¶
　　(陽城裏花如雪陸渾山中今始發旦别河橋楊栁/風夕卧伊川桃李月伊川桃李正芳新寒食山中)¶
　　(酒復春野老不知堯舜/力酣歌一曲太平人)玉山(在嵩縣西其上有寨/可以避兵名玉山寨)¶
　　釐山(在嵩縣西山陽多玉隂多莵有獸其形/如牛蒼身音如嬰兒食人名曰犀渠)思逺¶
　　山(在嵩縣西北一十里上建龍興寺相傳唐武后/幸此建乗凉閣射雁臺避暑樓今遺跡尚存俗)¶
　　(呼石/巖山)露寳山(在嵩縣西北六/十里産錫鑛)介立山(在嵩縣北四/十里一名孤)¶
　　(山唐武后幸此見神人/立雲霧中或隠或見)伏牛山(在嵩縣三百里即/唐自在禅師修道)¶
　　(處接内鄉縣界明謝榛詩伏牛形勝鬱嶙峋二月/風光客興新半嶺夕陽惟照雪千松寒色不知春)¶
　　(天連山勢全雄晉地轉河流逺界秦/寄語關中幾逰宦虞卿祗是著書人)石城山(在盧/氏縣)¶
<pb:KR2k0047_WYG_007-38b>¶
　　(城周圍峰巒參差/儼若雉堞故名)虢山(在盧氏縣東北一里/相傳虢公建都於此)伏龍¶
　　山(在盧氏縣東北二十里相傳盧敖棲遁像/處又冇雲溪洞中冇東華帝君及鍾吕)塔山(在/盧)¶
　　(氏縣東北二十里舊有浮圖故名上有/太平寨四壁陡絶昔人多避兵于此)老君山(在/盧)¶
　　(氏縣東南二百五十里相傳老/子修道于此上有丹竈丹井)抱犢山(在盧氏縣/東南九十)¶
　　(里其山極髙峻昔/人多避兵于此)觀音山(在盧氏縣西三十五里/山麓有觀音寺因名)¶
　　小青山(在盧氏縣西四/十里産青碌)元武山(在盧氏縣西一百/里上有洞穹㝫深)¶
　　(廣前祀真武中三清後/老君毎旱禱雨輙應)石磕山(在盧氏縣一百里/舊有羽士居此自)¶
　　(號石磕子有詩云松隂數載卧乾坤/一懶人若覔真蹤跡白雲深處尋)邢公山(在盧/氏縣)¶
<pb:KR2k0047_WYG_007-39a>¶
　　(北九十里唐盛彦師破李宻王伯當之/所宻嘗封邢國公故名下有斷密澗)香爐峯(在/偃)¶
　　(師縣東南六十里其峰峭拔上摩/霄漢蒼翠可愛狀類香爐故名)七峯(在嵩縣南/三十里山)¶
　　(有七/尖)烏喙峯(在永寜縣南三十/五里狀如烏喙)盧鴻巖(在登封縣/東二十里)¶
　　(唐處士盧鴻乙讀書處明袁宏道詩百尺烟中紫/翠分水光摇日雪紛紛長風碎曵千年石飛雨斜)¶
　　(侵半壁雲澗底有人穿洞出山間投礫隔/村聞仙家只在深嵐裏松腹猶存鳥篆文)赤脚巖¶
　　(在登封縣北一十里嵩山之陽/相傳仙人張赤脚甞憩于此)蝌蚪巖(在登封縣/西十里漢)¶
　　(張芝于此巖中獲/蝌蚪古書因名)獅子巖(在永寜縣西下有/巨石狀如獅子)玉仙¶
　　巖(在盧氏縣南元大徳間/羽士任天祐修煉處)漏明巖(在新安縣西北/六十里舊名石)¶
<pb:KR2k0047_WYG_007-39b>¶
　　(門/)大石嶺(在洛陽縣西/南新安縣界)蛾眉嶺(在偃師縣西/北二十里)分水¶
　　嶺(在永寜縣西四十五里/嶺上有泉分注于洛)鐵嶺(在盧氏縣北五十/里一山横截石色)¶
　　(如鐵昔人鑿石通道長廣如車箱谷前代常設官/戊守明劉咸歌盧氏縣西有山名鐵嶺不知何年)¶
　　(設闗在其頂上如竦身飛入九重之青天下如失/足墜落萬丈之深井層厓峭壁髙嶙峋中冇一路)¶
　　(剛過人往來荷負卒然相逢不可避縱使觸撞見/及何暇嗔兩旁怪石呀呀似狼虎武騎千羣乍見)¶
　　(亦驚怖劍閣危乎徒自尊嶢陵峻矣未為固嗟予/逰宦川洛間十年慣賦行路難只今始向此中過)¶
　　(乃覺向時所經皆等閒因作鐡嶺歌備述鐵/嶺險嶺頭日日多風沙闗上行人當自勉)摩雲¶
　　嶺(在永寜縣/西八十里)魚脊嶺(在永寜縣東北七/十里以形似名)十八盤嶺¶
<pb:KR2k0047_WYG_007-40a>¶
　　(在永寜縣西南一百二十里/接盧氏縣東界上有花園洞)悶頓嶺(在盧氏縣東/南百里伊水)¶
　　(出/焉)二隆岡(在府城東宋/太祖發祥處)駱駝岡(在嵩縣/西一里)鬼谷(在登/封縣)¶
　　(北五里史記蘇秦事師/于齊而習于鬼谷即此)神林峪(在冝陽縣西五里/宋司馬光詩石下)¶
　　(泉聲蔓草深石上露濃蒼苔遍山禽驚起飛且鳴葉/墜空林人不見宋邵雍詩占得幽棲一片山都離)¶
　　(塵世利名間四時分定所/逰處不為移夕便往還)王官峪(在永寜縣東四/十里大柱山中)¶
　　茅峪(在盧氏縣東一十里上有雲/溪泂相傳盧敖結茅於此)岑原丘(在鞏縣/西北三)¶
　　(十五里下/有鞏六)九龍凹(在盧氏縣北二/里其中冇龍廟)三井洞(在府城/東北雲)¶
　　(溪觀内其洞在半厓上有三眼如井邵子所謂冬/處雲溪洞即此邱起鳯詩鶴背仙人去不還仙家)¶
<pb:KR2k0047_WYG_007-40b>¶
　　(靈境自天然風吹玉乳崖頭樹雲覆金沙洞裏田/曲水東浮連海嶠亂山北下俯晴川星壇寳籙春)¶
　　(長在閲盡園/陵幾變遷)石室洞(在偃師縣東/南其洞如室)浮丘洞(在偃師/縣東南)¶
　　(乃浮丘公修道之所張濟竒詩洞門無鎻却塵譁/瀑布飛來濺古槎午夜月明仙迹杳一灣流水送)¶
　　(桃/花)九龍洞(在宜陽縣南下有九/龍祠遇旱禱雨輙應)千佛洞(在孟津縣/西二十五)¶
　　(里/)達磨洞(在登封縣西北即逹磨靣壁九年處靣/壁石見存明謝榛詩長江折蘆後靣壁)¶
　　(此髙岑祇樹□巖古法雲垂洞深石存一片/影天印萬年心徒使登攀客松風聴梵音)馬槽¶
　　洞(在永寜縣西/南産礦砂)王喬洞(在新安縣西南三十五/里爛柯山麓其深莫測)黄¶
　　河(在澠池縣北又東經新安縣北又東經府城北/又東經孟津縣北又東經偃師縣北又東經鞏)¶
<pb:KR2k0047_WYG_007-41a>¶
　　(縣北流入鄭州汜/水縣界詳見河防)伊河(在府城南源出盧氏縣閟/頓嶺流經永寜宜陽嵩縣)¶
　　(洛陽界由伊闕而北轉折而東㑹洛水入河唐韋/述詩悠悠涉伊水伊水清見石是時春向深兩岸)¶
　　(草如積迢遞望洲嶼逶迤亘津陌新樹落踈紅遥/原上深碧囘膽洛陽苑&KR0205;冇長山隔炯霧猶辨家)¶
　　(風塵己為客登渉多異趣往來見行役雲起早己/昏鳥飛日將夕光隂逝不息超然憶疇昔逺逰亦)¶
　　(何為歸來存竹帛宋歐陽修詩緑樹遮伊川人行/亂石間寒雲依晚日白鳥向青山路轉香林出僧)¶
　　(歸野渡閒巖阿誰/可訪興盡復&KR0432;還)洛河(在府城南三里源出陜西/洛南縣冢嶺山東流經盧)¶
　　(氏永寧宜陽洛陽偃師至鞏縣北十里入黄河禹治水/時神龜負書出于此名洛口亦名洛汭禹貢東過洛汭)¶
　　(即此又名什谷史記張儀説秦王下兵三水塞什路之/口是也國朝孫元詩清洛含溫溜元龜薦寳書波開)¶
<pb:KR2k0047_WYG_007-41b>¶
　　(緑字出瑞應紫宸居物著羣靈首文成列卦初美/珍翔閣鳯慶邁躍舟魚俾姒惟何逺休皇復在諸)¶
　　(東都主人意/歌頌望乗輿)瀍河(在府城東周書云澗水東瀍水/西即此源出彀城山東流入于)¶
　　(洛/)澗河(在府城西其源冇二一出澠池縣白石山/一出盧氏縣香爐山俱流至洛陽縣界㑹)¶
　　(於洛吕履恒詩想像元公卜澗瀍東征萬里靜&KR0463;/烟殷墟欲秀宫前麥嵩嶽遥開石上蓮五等公侯)¶
　　(朝覲地中原風雨㑹和年於今/匹馬經行處荒塜纍纍夕照邉)金水河(在府城西/二十里自)¶
　　(新安縣界經洛陽/金水保入澗水)甘水河(在府城西南四十里源/出宜陽縣西南流入澗)¶
　　(河/)劉澗河(在偃師縣西南五十里/周時劉康公食邑于此)石淙河(在登封/縣東南)¶
　　(三十里即/平洛澗)少陽河(在登封縣西南一十五里/源出少室山流入頴水)雙溪¶
<pb:KR2k0047_WYG_007-42a>¶
　　河(在登封縣北源出嵩/山之麓南流合頴水)姜左河(在府城源出登封/縣西北流經洛陽)¶
　　(縣界入/伊水)孝水(在府城西南三十里源出谷口山東/流入澗河水西有晉王祥墓故名)¶
　　王祥水(在宜陽縣西四十里自澠/池縣流經縣西入洛水)宜水(在宜陽縣/西五十里)¶
　　(本名西渡自永寜縣/流經宜谷西南入洛)昌谷水(在宜陽縣西九十里/舊名昌河又名刀轘)¶
　　(川源出陕州流經永/寜宜陽縣界入洛)潁水(在登封縣西四十里冇/三一出少室山一出少)¶
　　(室南溪一出乾陽山名石淙水東流/合少陽河經開封府界㑹沙河入淮)糓水(在永寜/縣北七)¶
　　(十里源出熊耳山下過崤底經韓城流入洛水明/王廷相詩山路﨑嶇西復東輕舠聊藉布帆風行)¶
　　(人莫話擔心事沙/磧滄波處處同)醴泉水(源出永寜縣西一/十里南流入溪水)元滬¶
<pb:KR2k0047_WYG_007-42b>¶
　　水(在永寜縣西五十里源/出陽虗山北入洛水)溪水(在永寜縣西南二/十里源出金門山)¶
　　(入洛/水)崤水(在永寜縣北六十里/源出崤山南流入洛)少水(在新安縣東/一十二里東)¶
　　(流入澗山海經云贍/渚之上少水出其隂)澠水(在澠池縣南源出馬頭/山東流過千秋鎮與潭)¶
　　(水合明薛瑄詩行盡崤陵到澠池紛紛黄葉撲人/衣風來澗水波聲急霜下韶山樹色㣲地逺黄河)¶
　　(連暮靄風高白石淡秋暉當時/秦趙同盟處惟見荒臺鳥鵲飛)湯水(在盧氏縣西/南一百三十)¶
　　(里源出要峪嶺/南流入粉青江)東澗水(在盧氏縣北源出鐵嶺流/入城中折為衆渠灌溉蔬)¶
　　(圃東南/流入洛)盟津(在孟津縣東周武王盟諸侯于此唐/髙適詩孟夏桑葉肥穠隂夾長津蠶)¶
　　(農有時節田野無間人臨水狎漁樵望/山懐隠淪誰能去京洛顦顇對風塵)長羅川(在/鞏)¶
<pb:KR2k0047_WYG_007-43a>¶
　　(縣西南源出方/山西北流入洛)刀轘川(在永寜縣東北三十五里/源出陜州界東北流入冝)¶
　　(陽縣界/名昌河)大宋川(在永寜縣東北二十五里源/出潢塘山經宜陽縣界入洛)宋寜¶
　　川(在永寜縣南三里源/出讙舉山東流入洛)石柱川(在登封縣東北二/十五里源出嵩山)¶
　　(之/東)髙都川(在嵩縣西北五里源/自大礦山下流入伊)馬囘川(在盧氏縣/東北七十)¶
　　(里相傳盛彦師伐李宻/於此振旅而囘故名)燖溪(在偃師縣東北一十/四里内有蓮花夏凉)¶
　　(冬/暖)五渡溪(在登封縣東南二十五里源出嵩山東/谷白山頂下流䟽為二十八浦山下大)¶
　　(潭中有石髙廣平整其水瀠洄者五故名東南流/入頴水其下産九節菖蒲唐張籍詩五渡溪頭躑)¶
　　(躅紅嵩陽寺裏講時鐘春山處/處行應好一月看花到幾峰)疊石溪(在登封縣東/北三里  宋)¶
<pb:KR2k0047_WYG_007-43b>¶
　　(邵雍詩並轡西逰疊石溪斷崖還合與雲/齊飛泉亦有留人意肯負他年到此棲)繡溪(在/宜)¶
　　(陽縣南明何景明詩獨憐繡溪水却出錦屏山岸/夾桃花泿沙明碧石灣泛霞開㶑灔乗月㺯潺湲)¶
　　(千載髙人去/誰來釣此間)囘溪(在永寜縣北六十里俗名/囘坑即馮異與赤眉戰處)魏王¶
　　池(在府城南洛水溢為池為都城之/勝唐貞觀中以賜魏王泰故名)鴻池(在府城/東三十)¶
　　(里漢張衡東京賦東則鳴/池清籞緑水澹澹即此)澠池(在澠池縣冶北黽/似蛙而腹大池有)¶
　　(此因名唐胡曽詩曰照荒山芳草新相如曽此/挫强秦能令百二山河主便作樽前擊缶人)蓮¶
　　花池(在鞏縣羅口/保廣二十畆)漸池(在孟津/舊縣南)白龍潭(在府城南/玉泉山即)¶
　　(漢濯/龍泉)黒龍潭(在鞏縣東/南七十里)龍潭(在登封縣東二十五/里武后常同太平公)¶
<pb:KR2k0047_WYG_007-44a>¶
　　(主逰此嵩山之東九潭相連其深莫測唐武后詩/山牕通玉女澗户對瓊峯巖頂翔雙鳯潭心倒九)¶
　　(龍酒中浮竹葉抔上寫芙蓉/欲驗山家賞唯冇風入松)大淙潭(在盧氏縣東/北九十里中)¶
　　(冇石甕圍五十餘歩其深/莫測潭後冇大淙因名)黄花潭(在盧氏縣東南/一百八十里潭)¶
　　(前冇/龍祠)老龍潭(在永寜縣西南三/十里金門山下)金谷澗(在府城西/即石崇園)¶
　　孫洪澗(在永寜縣西南六十里宋岳/飛遣楊再興破孫都統衆處)九經澗(在永/寜縣)¶
　　(西北一百八十里俗傳漢光武㣲時失/路往還九次遇老人指出路忽不見)鳯山澗(在/永)¶
　　(寜縣東北三百歩水自大邑/保下流至縣南入宣利渠)拜馬澗(在偃師縣南/三十里世傳)¶
　　(王子晉乗鶴上昇棄其馬鄊人拜之因名宋歐陽/修詩昔聞王子晉把袂浮丘仙金駿于此墮吹笙)¶
<pb:KR2k0047_WYG_007-44b>¶
　　(不復還玉蹄無迹/乆澗草但荒烟)落鹿澗(在偃師縣南三十五里/相傳王子晉射鹿處)¶
　　公路澗(在偃師縣西南宋范仲淹詩松山發靈源/北望洛陽注清流引河漢白氣横雲霧英)¶
　　(雄著此地百萬曾相距近/代無戰争常人自來去)斷宻澗(在盧氏縣東北/七十里唐史萬)¶
　　(寳遣盛彦師率/歩騎斬李宻處)空桑澗(在嵩縣南一十五里鳯凰/山下一澗幽窅相傳有莘)¶
　　(氏女採桑於伊川得嬰兒於空桑中/長而相殷是為伊尹一云在開封府)金陵澗(在澠/池縣)¶
　　(北九十里出桓王/山下北流入河)藏馬溝(在府城東南相傳/王世充破李宻處)通山¶
　　溝(在偃師縣西北一十里/南起邙山北通孟津)飲馬溝(在鞏縣東七里/呂布屯軍虎牢)¶
　　(飲馬/於此)石板溝(在孟津縣/相留里)龍虎灘(在府城東三十里/隋李宻築龍虎臺)¶
<pb:KR2k0047_WYG_007-45a>¶
　　(以閱武南/臨洛水)鸂&KR0515;灘(在府城西南古伊闕故地唐牛/僧孺為尉鸂&KR0515;雙下旬日拜御)¶
　　(史故/名)靈泉(在府城南宋政和二年夏里人/異其旱潦如常以飲病者立愈)平泉(在/府)¶
　　(城南泉上有橋唐李徳裕/莊中多怪石醒酒石尢竒)温泉(有五一在府城東/北一在偃師縣南)¶
　　(一在嵩縣西南一在澠池縣東一/在新安縣西俱極甘美冬温夏凉)甘露泉(在偃師/縣南其)¶
　　(泉細流如線/飲之若飴)雙泉(在偃師縣南/二泉並出)馬跑泉(在鞏縣趙/封保漢髙)¶
　　(祖屯兵于此馬渇無水/跑地得泉至今不涸)鳯凰泉(在宜陽縣西一十/里靈山大佛殿東)¶
　　(上有翳/然亭)噴玉泉(在宜陽縣東南今牙山山壁危峭/水&KR0025;上流下形如瀑布宋司馬光)¶
　　(詩蒼崖雙起秋雲齊亂峰迸出如攅犀石稜澁不/容馬蹄下馬歩入荆榛蹊瀑泉沃雪託白霓落潭)¶
<pb:KR2k0047_WYG_007-45b>¶
　　(横引成清溪老木長藤咫/尺迷剛欲出行忘東西)白龜泉(在登封縣南二/十里泉冇石蠏)¶
　　卓錫泉(在登封縣西少林寺/前二祖卓錫于此)天門泉(在登封縣北/一千里嵩山)¶
　　(上宋歐陽修詩烟霞天門深靈泉吐崖側雲濕灝/氣寒石老林根碧長松暫休坐一酌煩心滌)¶
　　香泉(在永寜縣西五/里延夀山側)石泉(在新安縣西三十五里/三泉並湧西流入澗)¶
　　古玉井(在府城外三十五里魏明帝引穀水過九石/龍祠前為玉井又璇華宫冇玉井皆以白)¶
　　(甃/之)雲母井(在登封縣西一十七/里少室山中出雲母)烈婦井(在偃師縣/南金程晉)¶
　　(妻彭氏為軍士廹欲/汚之投井死因名)氷井(在宜陽縣趙保何家村/後唐武后避暑藏氷處)¶
　　八角井(在孟津縣西耕子/溝龍王神廟前)聖水井(在永寜縣東北/其水湛碧飲之)¶
<pb:KR2k0047_WYG_007-46a>¶
　　(可以/愈疾)大陽三渠(在府城南一十里/分洛水以溉田)洛渠(在府城西/二十五里)¶
　　(引洛水入渠/以灌民田)宣徳渠(在宜陽/縣西)文峪渠(在盧氏縣/一十里)韓¶
　　公堤(在洛陽新城宋相韓縝尹/洛時築以障洛水故名)王公堤(在偃師縣/城外共九)¶
　　(里濶/二文)神堤(在鞏縣北五里上建金龍/四大王廟以鎮黄河之衝)千金堰(在府/城)¶
　　伊水石堰(在府/城)白虎堰(在偃師/縣治北)¶
　　南陽府¶
　　豫山(在府城北一十五里一/名獨山上有三十六陂)豐山(在府城東北三/十里山海經云)¶
　　(山有九鐘霜降則鳴下有清泠泉泉神耕父處之/相傳神來水赤有光耀南都賦云耕父揚光于清)¶
<pb:KR2k0047_WYG_007-46b>¶
　　(泠謂此金元好問詩豐山一何髙古/木蒼&KR0196;重開門望吳楚烏去天無窮)隠山(在府城/東北四)¶
　　(十/里)百重山(在府城北七十里山巒重複所可記者/鹿鳴武陽亂石柘禽鯉魚五山總曰百)¶
　　(重通典云方城北/有百重山即此)雉衡山(在府城北七十五里山/有石室内甚精潔唐人)¶
　　(詩曰雲連熊耳峰齊秀/水出雉衡山最高即此)紫山(在府城西北三十里/一名紫靈山世傳漢)¶
　　(龎統隠居之所上/有鳯雛臺遺址)北筮山(在府城北/二十五里)蘘山(在府城/北二十)¶
　　(五里相傳昔有居人被蠱毒/遇神女教食蘘荷遂愈因名)磨山(在府城西/北三十里)羊山¶
　　(在府城西北三十/里與磨山並峙)鹿鳴山(在南召縣北三里世傳/光武至此聞鹿鳴故以)¶
　　(名山今併/南陽縣)丹霞山(在南召縣西北四十里一名留/山上有棲霞寺寺後一峰巉巖)¶
<pb:KR2k0047_WYG_007-47a>¶
　　(千仞左右兩峰夾立今併南陽縣唐孟郊詩松色/不肯秋玉色不肯柔登山須正路飲水還直流倩)¶
　　(鶴負書信索雲作衣裘仙/村莫道逺杖䇿拒交逰)望山(在南召縣西南一/十五里相傳光武)¶
　　(曽登其嶺以望南陽/因名今併南陽縣)&KR0552;山(在南召縣南十五里/産&KR0552;石今併南陽縣)空¶
　　山(在南召縣西一十五里上冇石洞深&KR0201;莫測世/傳嚴子陵曽寓于此一名子陵洞今併南陽縣)¶
　　天封山(在唐縣東一名大胡比水出焉南都賦曰/天封大胡列仙之陬即此明何景明詩山)¶
　　(雲勃勃湧驚濤淮水湯湯浸巨鰲極/囘下觀千萬里扶桑依約見蟠桃)中陽山(在唐/縣東)¶
　　(七十里一名慈丘山/隋因此置慈丘縣)白玉山(在唐縣南五十里一/名髪山上冇卓錫泉)¶
　　蓼山(在唐縣南九十里/盖古蓼國之地)紫玉山(在唐縣南一百里/下有二龍潭)¶
<pb:KR2k0047_WYG_007-47b>¶
　　唐子山(在唐縣南一百里乃漢髙鳯隠居之處唐/因此置唐州明張三丰詩白石磷磷遶澗)¶
　　(泉蒼松鬱鬱鎻寒&KR0196;碧桃花/發朱英秀别是人間一洞天)銅山(在泌陽縣東七/十里相傳漢鄧)¶
　　(通鼓鑄/其上)盤古山(在泌陽縣南四十/里上有盤古廟)截軍山(在泌陽/縣東北)¶
　　(七十/里)碁盤山(在泌陽縣東北八十里相傳昔/有仙人奕碁於此遺跡尚存)華山¶
　　(在泌陽縣西北七十里後有/馬仁陂上建華山聖母廟)雙山(在泌陽縣東北/五十里兩山相)¶
　　(並故/名)蜈蚣山(在泌陽縣北四十里以/形似名上冇青峰寺)遮山(在鎮平/縣東三)¶
　　(十里巒岫岧嶤溝澗深阻相傳莽兵/追光武至此為山所遮弗能及因名)杏花山(在鎮/平縣)¶
　　(西北五十里其/地宜杏故名)騎立山(在鎮平縣西北五十里狀/若立騎其山五峰並峙又)¶
<pb:KR2k0047_WYG_007-48a>¶
　　(名五朶山上有龍湫三號為/上中下三池宋石雄有記)髙老山(在桐栢縣東一百/里一名髙樂山峰)¶
　　(巒峻起髙/出郡山)石門山(在桐柏縣東一百里兩山對峙如門/金元好問詩雨崖懸絶倚山垠草逕)¶
　　(&KR0672;迷未可分潭影乍從明處見竹香偏向静中聞石林/萬古不知暑茅屋四隣唯有雲曳杖行歌羡樵叟此生)¶
　　(何計得/隨君)天目山(在桐栢縣/東一百里)胎簮山(在桐栢縣西三十里/禹貢謂淮水發源胎)¶
　　(簮即此又/名大復山)牡丹山(在桐栢縣西七/十里上産牡丹)石柱山(在桐栢縣西/八十里上有)¶
　　(石柱柱/有鐵環)黒石山(在桐栢縣北五里許山石綿/亘數里無樹色如漆黒故名)琵琶山(在/桐)¶
　　(栢縣西里許/酷似琵琶)圍山(在桐栢縣北四十/里四圍皆山故名)桐栢山(在桐栢縣/東一里上)¶
　　(有玉女卧龍紫霄翠㣲蓮花諸峯淮水出焉禹貢謂導/淮自桐栢即此唐錢起詩秋風過楚山山静秋聲晚賞)¶
<pb:KR2k0047_WYG_007-48b>¶
　　(心無定極仙步亦清逺返照雲竇空寒流石苔淺/羽人昔已去雲跡欣方踐投䇿謝歸途世縁從此)¶
　　(遣宋白玉蟾詩桐栢山頭避俗囂篇詩斗酒自逍/遥九峯野草迷丹竈三井飛泉噴石橋萬頃白雲)¶
　　(烝緑野一聲黄鶴唳青霄人言/華頂髙髙處東望蓬萊浸海湖)禹山(在鄧州西七十/里此山禱雨)¶
　　(有應因名雨山後人改/為禹山上有大禹廟)湯山(在鄧州西七十里東/西兩峯列峙上有成)¶
　　(湯/廟)五隴山(在鄧州西上有五阜連接故名宋梅堯/臣詩窮覽川原勝經行未見頻樵深但)¶
　　(聞斧谷暖/自留春)析隈山(在鄧州南七十里左/傳秦過析隈即此)紫金山(在/鄧)¶
　　(州西南岡阜孤起因為城角岸下有洞相傳宋&KR0250;元/賈黯讀書處明鄧鼎詩携壺同上紫金山極目秦中)¶
　　(百二闗緑樹撼風驚落㡌黄花對酒喜開顔衡陽雁莫/去家千里湘浦湖來水一灣笑把萊茰&KR0184;共醉等閑)¶
<pb:KR2k0047_WYG_007-49a>¶
　　(遣鬂/毛班)覆釜山(在鄧州西北八十里以形似名唐錢/起詩蝴蝶弄和風飛花不知晚王孫)¶
　　(尋芳草歩步忘路逺况我愛青山渉趣皆逰踐縈/廻必中路隂晦陽復顯古岸生新泉霞峰映雪巘)¶
　　(交枝花色異帶石雲根淺碧洞去忘歸/紫芝行可搴方恥嵇叔夜林卧方沉湎)蕭山(在内/鄊縣)¶
　　(東二十五里上有蕭/王廟祀漢光武故名)墨山(在内鄊縣西北五十里/山色盡黒一名石墨山)¶
　　石堂山(在内鄉縣西南五十里山洞若/堂又名靈堂即麻子修真處)秋林夏舘¶
　　山(在内鄉縣北一百五/十里泉石頗佳麗)熊耳山(在内鄉縣東一十/二里山連盧氏縣)¶
　　(詳見河南/府山川)靈山(在内鄉縣南二十里松栢森鬱將/雨出雲先曙散彩最為靈異因名)¶
　　(宋趙□詩為愛名山好登臨盡日曛巖幽餘暑雪/鐘冷入秋雲篇詠惟僧助塵煩與俗分明朝入東)¶
<pb:KR2k0047_WYG_007-49b>¶
　　(棹因得/識吾文)髙前山(在内鄊縣南一名天池山山海經/云髙前山上有池甚寒而清飲者)¶
　　(可以愈/疾即此)孤峰山(在内鄉縣西/南一十里)富春山(在内鄉縣南/十五里下臨)¶
　　(七里河山麓有子陵洞并釣臺子陵祠明李蔉詩/湍河汨汨繞靈山聞道嚴陵昔往還我欲長歌望)¶
　　(山去白雲流/水出人間)蔓荆山(在新野縣北四十里/其山多産蔓荆故名)石杯山¶
　　(在淅川縣南一峯雄壯/上有隋石杯太子廟)岝嶺山(在淅川縣北二百/里峭壁如削上有)¶
　　(忠國禪師結&KR0523;處其神戒精/嚴以葷酒至則雷雨暴下)丹崖山(在淅川縣北/五十里山色)¶
　　(悉/赭)白崖山(在淅川縣東南一百里相傳唐忠國禪/師道塲山石&KR0631;白若縞素宋范仲淹詩)¶
　　(云白崖山下/古禪刹即此)岵山(在淅川縣東二十里宋將孟/珙大破金武仙駐兵于此)岞¶
<pb:KR2k0047_WYG_007-50a>¶
　　&KR2819;山(在淅川縣西一百里上有西峰祖師圈堂舊/傳有天燈見唐范傳正詩摩盖從僊府笙歌)¶
　　(入舊山水流丹竈缺風起草堂闗白鹿行為衛青/鸞舞自閒種松鱗欲老移石蘚仍斑望路&KR0196;霄外)¶
　　(廻輿嶺袖間豈惟遼/海鶴空嘆令威還)太白山(在淅川縣東南八十/里下臨丹河為順陽)¶
　　(淅川二廢/縣界處)方城山(在裕州東北四十里左傳楚屈/完對齊桓公曰方城以為城即)¶
　　(此/)黄石山(在裕州東北五十里世/傳葛仙翁修道于此)房山(在裕州東/五十里上)¶
　　(有子房廟世傳/張良逰息之地)羅漢山(在裕州西三十里因杜羅/漢坐化于此夜常放光遂)¶
　　(以名山山巔建墖刻/羅漢像禱雨輒應)大乗山　小乗山(俱在裕州/東南四十)¶
　　(五/里)寳泉山(在裕州西北六十里/上有甘泉噴如珠)當陽山(在裕州北/三十里産)¶
<pb:KR2k0047_WYG_007-50b>¶
　　(滑/石)七峯山(在裕州北三十里/冇七峯列峙故名)泉白山(在裕州北五/十里與七峯)¶
　　(對峙絶頂有泉從石隙/中流出望之如懸布)箕山(在舞陽縣南三十/五里以形似名)十¶
　　八盤山(在舞陽縣南八十/里周廻一十八里)馬鞍山(在舞陽縣西南/四十里以形似)¶
　　(名/)青山(在葉縣西南六十里即西唐山/水經云澧水東過西唐山即此)石門山(在/葉)¶
　　(縣西南青山後漢髙鳯隠處唐李白詩尋幽無前/期乗興不覺逺蒼崖渺難渉白日忽欲晚未窮三)¶
　　(四山己歴千萬轉寂寂無猿愁行行見雲收髙松/來好月空谷宜清秋溪深古雪在石斷寒泉流峯)¶
　　(巒秀中天登眺不可盡丹丘遥相呼顧我忽而哂/遂造幽谷間始知静者間留歡達永夜清曉方言)¶
　　(還/)講武山(在葉縣東二十二里/漢馬融講尚書處)黄城山(在葉縣北/一十里一)¶
<pb:KR2k0047_WYG_007-51a>¶
　　(名黄栢山即長/沮桀溺耕處)分水嶺(在府城北七十里有水自/嶺上分流俗呼為分頭嶺)¶
　　(其水即/鴉河)三鴉路嶺(在府城北七十里分二路東北/帶西而行者謂之三鴉路即行)¶
　　(人徃來趨西洛㨗徑石川為一鴉路口分水嶺/為第二鴉路口今在汝州界者為三鴉路口)羊¶
　　羔嶺(在鎮平縣東南三/十里上有石羊)天橋嶺(在泌陽縣/東六十里)玉照崖¶
　　(在淅川縣南八十里小江口北有石壁髙仭許截/然如削其色清瑩宋順陽尉郭端甞逰於此名曰)¶
　　(玉/照)虎頭崖(在裕州西北五/十里以形似名)卧龍岡(在府城西南七/里即漢諸葛亮)¶
　　(躬耕處唐岑參詩先主與武侯相逢雲雷際感通/君臣分義激魚水契遺廟空蕭然英靈貫千嵗)¶
　　歇馬岡(在桐柏縣西六十里相傳漢/闕忠義公嘗息馬其上因名)柘林岡(在鄧/州南)¶
<pb:KR2k0047_WYG_007-51b>¶
　　(七十/里)長洋岡(在唐縣東北/綿亘四十里)招撫岡(在裕州東北二/十里光武起兵)¶
　　(招撫士/卒於此)雅祖洞(在鄧州西北八十里覆釜山清/凉寺後世傳雅祖修道之所)竹¶
　　洞(在鄧州東南五里唐韓愈詩竹洞何年冇/僧言是我開洞門無鎖鑰俗客不常來)桃花¶
　　洞(在桐栢縣西三十里又有/鑼鼓洞漢張良辟榖䖏)水簾洞(在淅川縣東/南一百里香)¶
　　(巖寺北唐羅鄴詩萬點飛泉下白雲似簾垂處/望疑真若將此水為霖雨更勝長垂隔路塵)羅¶
　　漢洞(在淅川縣西一百里岞&KR2819;山明胡漢詩石磴巍/峩促膝行行時不覺㸔時驚縦教良匠描難)¶
　　(就自是天/工造化成)飡霞洞(在裕州東北四十里相/傳隠士莊敬讀書處)子陵洞¶
　　(在内鄉縣南/一十五里)石礉(在府城東三里淯水環流/為一城之勝可禦水患)淮瀆¶
<pb:KR2k0047_WYG_007-52a>¶
　　(在桐栢縣西二十五里四凟之一禹貢導淮自桐/栢即此源出胎簮山流經信陽確山正陽息縣固)¶
　　(始㑹泗沂東入于海魏文帝詩發淮浦兮遡黄流/鼓船舷兮極浮㳺雲漠漠兮天己秋攬芙蓉兮艤)¶
　　(芳舟酌吾酒兮樂無憂懷佳人兮結綢繆唐韓翃/詩淮水東南地無風渡亦難孤&KR0196;生乍直逺樹望)¶
　　(多團春浪棹聲急夕陽帆影/殘清流宜映月今夜重吟㸔)淯河(在府城東三里/名白河其源自)¶
　　(嵩縣雙鷄嶺東南流經南陽新野㑹梅溪洱灌湍/水留山黄渠栗鴉泗潦刁等河與泌水合流南至)¶
　　(襄陽入漢江其水有四堰曰上石谷馬渡港&KR0921;蜋/少堰溉田六千餘頃漢召信臣所置東漢杜詩晉)¶
　　(杜預皆増廣以種稻史云/諸將立更始淯水上即此)潦河(在鎮平縣東四十/里源出南陽縣馬)¶
　　(峙坪西流經杏花山南流/至新野縣界與淯水相合)清水河(在唐縣南三十/五里其源出石)¶
<pb:KR2k0047_WYG_007-52b>¶
　　(柱山流/入唐河)泌河(在泌陽縣南門外源出銅山西流經/唐縣西闗名唐河至新野界與淯水)¶
　　(合而達于漢江詩云泌/水洋洋可以樂饑即此)鄧莊河(在泌陽縣東五十/里源出銅山相傳)¶
　　(漢鄧通/居此)沙河(源出魯山縣吳大嶺流經舞陽縣/㑹澧水灰綿封等河東達黄河)湍¶
　　河(在鄧州城北三里源出盧氏縣熊耳山東南流/經内鄉至鄧州逹新野合淯水金元好問詩石)¶
　　(門歸馭引湍浦漁舫並曠蕩萬景新歸蔵四山静/平湖風漪緑逺岸秋沙浄洋洋逰魚逝汎汎輕鷗)¶
　　(泳/)嚴陵河(在鄧州北四十里源出鎮平縣㑹湼水人/入湍河明李蔉詩帝子龍飛漢再興故)¶
　　(深隠釣魚罾不知人世何/多事䖏䖏江山認子陵)刁河(在鄧州城南一十/五里源自内鄉西)¶
　　(北蕭山流過州至新/野東南入於淯河)沐河(在内鄉縣東北五十里/源出馬山南流合湍水)¶
<pb:KR2k0047_WYG_007-53a>¶
　　(唐崔顯詩昨晚南行楚今朝北泝河客愁能幾日/鄉路漸無多晴景摇津樹春風起棹歌長淮亦己)¶
　　(盡寜復/畏湘波)滔河(在鄧州城西三十/里東南流合淅水)潘河(在裕州城東/門外源出温)¶
　　(泉下流/合堵水)賈河(在裕州東四十里源出牛心山/下流合沙河世傳漢賈復居此)堵河¶
　　(在裕州西三里源出/白山東流入唐河)澧河(在舞陽縣北/東流合汝水)灰河(在舞/陽縣)¶
　　(北五十里下/流合沙河)湛河(在葉縣北三十里左傳襄十六/年楚公子格與晉師戰于湛阪)¶
　　(即/此)淅水(源出陜西商州境流/經浙川縣南合丹水)丹水(源出陜西商州/竹山東流經淅)¶
　　(川縣西與淅水合抱朴子云丹水丹魚先夏至十/日夜伺之魚皆浮水赤光如火網而取之割其血)¶
　　(塗足可歩行水上云宋王禹偁詩曽經爛熳濯吾/纓忍别潺湲月夜聲便入紅塵染詩思吟魂猶合)¶
<pb:KR2k0047_WYG_007-53b>¶
　　(數年/清)汝水(原出嵩縣分水嶺經流郟縣㑹扈磵長/橋等水戴液圍造等溪東流入淮)¶
　　&KR1267;水(源出魯山流至葉縣入沙河左傳楚人與晉卒/師夾汦而軍即此漢光武破王尋於昆陽士)¶
　　(溺死&KR1267;水為/之不流亦此)昆水(在葉縣南闗外源出西唐山流/逕昆陽城南又東流至北舞鎮)¶
　　(入/汝)菱花池(在鎮平縣西/南一名天池)五龍池(在鄧州西北八十/里覆釜山上其水)¶
　　(四時/不竭)彈子池(在新野縣東北世傳光武甞彈/蛙於此至今池内冇蛙不鳴)蓮池¶
　　(在舞陽縣北/冇東西二池)仰天池(在裕州西/北厯山頂)金龜潭(在府城西/南相傳有)¶
　　(人于水側見大龜長尺餘背有金線/四足各躡一小龜而行因以名潭)菊潭(在内鄉/縣西北)¶
　　(源出析谷東石澗山或曰出馬石峰其水重于諸/水傍生甘菊水極甘馨有數十家惟飲此水夀多)¶
<pb:KR2k0047_WYG_007-54a>¶
　　(至百餘嵗其菊莖短花大味甘美隋置菊潭縣盖/取諸此宋司馬光詩瑣𤨏南陽菊秋潭嵗自□孤)¶
　　(根擁紅葉落蕋媚蒼苔正以參苓藥因/之植紫臺願兼金掌露同入柏梁杯)三潭(在淅/川縣)¶
　　(東南一百里/白崖山前)龍潭(在桐柏縣/西南五里)鹿角潭(在泌陽縣東/南里許長三)¶
　　(里深/數丈)七里潭(在泌陽縣白石庄上下七里餘顧福/詩蒼茫百頃浸寒流蘆荻花開兩岸)¶
　　(秋沙嘴夜明漁父火栁隂晴浴海翁鷗數層翠浪/連風起一片金波向日浮堪羡年年資灌溉西成)¶
　　(滿處見/歌謳)芰湖(在新野縣/南一十里)白馬湖(在唐縣西/南七十里)映山湖¶
　　(在桐柏縣東毛家/集計一頃三十畆)狄青湖(在舞陽縣北四十里周/圍十里宋狄青曽飲馬)¶
　　(於此/故名)𤓰里津(在府城北四十里辨方志有曰柴籬/者是也津上冇三梁謂之𤓰里渡昔)¶
<pb:KR2k0047_WYG_007-54b>¶
　　(鄧奉拒光/武于此)青泉(在淅川縣西南/四十里水色青)甘泉(在鄧州/城内)神泉¶
　　(在淅川縣/東五十里)暖泉(有二一出裕州西北厯山一出州/北七峯山三時俱凉惟冬則暖)¶
　　舞水泉(在舞陽縣東南三里泉水/湧躍若舞舞陽之名取此)青龍泉(在鎮平/縣竹園)¶
　　(保溉田/數百畆)栁泉(在鎮平縣東三十里遮山/北廣五丈餘溉田甚逺)峩&KR2886;泉(在/内)¶
　　(鄉縣南二十里靈山上有龍祠明李蔉詩脱㡌/青林中草茵石為枕日暮不見人掬泉向山飲)湧¶
　　泉(在内鄉縣境廣七八尺水極清澈/自下湧出的礫如珠溉田甚廣)髙公陂(在唐/縣凡)¶
　　(四十四處宋治平初知州髙/賦所作田闢税増有詔褒美)馬仁陂(在泌陽縣西/北七十里其)¶
　　(地四靣皆山水出西南隅溉田五十/餘里漢召信臣作水門以時蓄洩)玉池陂(在南/陽縣)¶
<pb:KR2k0047_WYG_007-55a>¶
　　(東唐/縣界)召伯水陂(在鄧州東南彭而述詩蔓草荒蓁/彌望舒漢家太守此成渠空留白)¶
　　(水千年在無數秋蟲寒雨初陸海人曽經鼎革石/田誰復問犁鋤近年竹楗淇園盡欲借馬遷還著)¶
　　(書/)鉗盧陂(在鄧州南六十里漢置州之陂/堰雖多惟此最大溉田萬餘傾)東陂¶
　　西陂(俱在葉縣春秋時楚大夫沈諸梁所鑿東陂/東西十里南北七里西陂方二里其水俱出)¶
　　(方城/山)羅陂(在新/野縣)蔡陽溝(在唐縣西/北百歩許)石龍溝(在裕州/北五十)¶
　　(里/)十字溝(在葉縣東南四/十里北入澧河)沙溝(在鎮平縣東三/百歩流入趙河)百¶
　　花洲(在鄧州城南宋范仲淹知州時所營冇漁家/傲詞五首紀之洲上冇召杜生祠碑宋黄庭)¶
　　(堅詩范公種竹水邉亭飄泊來㳺一客/星神理不應從此盡百年草樹至今青)上石堰(在/南)¶
<pb:KR2k0047_WYG_007-55b>¶
　　(陽縣北四十六里南注於斗門黄池等陂/柜栁等堰逹於唐新二縣溉田千餘頃)召堰(在/唐)¶
　　(縣漢召信臣守南陽能為民障水泉廣灌溉世頼/其利因名其堤曰召堰唐刺史盧庠委郡從事李)¶
　　(䕃之修其故跡嵗/増良田四萬頃)楚堰(在鄧州西北六十里引湍/水溉田千餘頃民賴其利)¶
　　昆水三堰(在葉縣漢召信臣杜詩守南陽時所築上/堰在縣西南八里中堰在縣東七里下)¶
　　(堰在縣東/北三十里)趙渠(在唐縣宋郡守趙尚寛修復召信/臣故跡三大陂一大渠溉田萬頃)¶
　　(唐民繪/像祀之)石門渠(在淅川/縣東)汝埠渠(在鎮平/縣西)東西渠(在/泌)¶
　　(陽縣北/象河堡)諸葛井(在府城西南七里/卧龍岡上草廬前)搬倒井(在裕州/東北三)¶
　　(十里明于謙詩漢主中興非偶然等閒平地/湧清泉靈津千古蛟龍蟄時出人間救旱年)聖井¶
<pb:KR2k0047_WYG_007-56a>¶
　　(在葉縣舊城東門外其地四下/而中獨髙病者飲其水輒愈)¶
　　汝寜府¶
　　天中山(在府城北三里一名天台山髙丈餘自古/考日影測分數莫正於此金鎮詩孤嶼當)¶
　　(城北登臨見大荒雲隂連楚甸山色入吳房百戰/餘殘壘千村祇夕陽土圭常不改影似昔時長)¶
　　確山(在確山縣南一十里晉何曽食邑于此相傳/曽出逰其上見杵臼自動有聲取之不出再)¶
　　(往遂失/其所)蟠山(在確山縣南二里旋/繞縣城如蟠龍之狀)三山(在確山縣/南五十里)¶
　　(以三峯並/峙而名)馬鹿山(在確山縣/南五十里)朗陵山(在確山縣南/四十里一名)¶
　　(月明山下有朗陵/城漢初以山名縣)二郎山(在確山縣西南二/里上有二郎廟)金頂¶
<pb:KR2k0047_WYG_007-56b>¶
　　山(在確山縣西四十五里上冇緋雲紫霧盤繞不/絶姚永昌詩曽擁旌旄事鼔鼙十年重到汝陽)¶
　　(西秋髙紅葉驚人眼風動黄沙蹴馬蹄孤墅晝喧/知逐虎荒城曉發不聞鷄朗陵春色歸何䖏瓦礫)¶
　　(殘&KR0196;一/望迷)中泉山(在確山縣北三里下/出澗泉流為三里河)登髙山(在確/山縣)¶
　　(東南/二里)樂山(在確山縣西北二十里舊名朗山宋避/諱改今名山麓冇唐李愬平蔡時所築)¶
　　(軍營/石壘)驚牛山　獨山　黄山(俱在確山縣東/南二十五里)秀山¶
　　(在確山縣西北一十里/飛烟積翠視諸山特秀)大儀山(在確山縣西/南一十五里)洪山¶
　　(在遂平縣/西六十里)奥來山(在遂平縣西七十里又西二里/曰平頭垜平衍可佃上冇真武)¶
　　(廟旁二水池常不竭/昔人常避兵于此)嵖岈山(在遂平縣西七十里/一名嵳峩山又名玲)¶
<pb:KR2k0047_WYG_007-57a>¶
　　(瓏山唐節度使李觀及吳元濟戰嵖岈/又黄巢由頴蔡退保嵖岈山皆謂北)諸石山(在/西)¶
　　(平縣西/一百里)馬鞍山(在西平/縣西)九頂山(在西平縣/西南百里)横山(在/正)¶
　　(陽縣西/四十里)義陽山(在信陽州城内東北/隅上建義陽書院)龜山(在信陽/州東八)¶
　　(里以形/似名)石城山(在信陽州東南與義陽山/相接史記魏攻㝠阨即此)震雷山¶
　　(在信陽州東二十里上有二石沼旱澇水不増減/人或以石投之則聲如震雷相傳有龍潛于内明)¶
　　(何景明詩震雷山頭石潭水夜夜蛟龍行/雨歸青春下與滄溟㑹白日常聞霹靂飛)麒麟山¶
　　(在信陽州東/南六十五里)靈山(在信陽州東南七十里又名小/靈山形極秀麗中有招提方輿)¶
　　(勝覽云靈山視衆山最髙毎有雲氣覆頂天必雨/騐之果然下有白馬洞世傳有白馬常出洞中人)¶
<pb:KR2k0047_WYG_007-57b>¶
　　(逐之忽/不見)鴉山(在信陽州西六十里/上冇鳥石如鴉故名)董峯山(在信陽/州西南)¶
　　(五十里峯巒峻起髙/出羣山上有黒龍潭)天平山(在信陽州東南七十/里山峰最髙峻有玉)¶
　　(皇/殿)七盤山(在信陽州西六十里七/峰相峙巔䖏平衍若盤)金山(在信陽州/南五十里)¶
　　(山勢連環約二十餘里魏辛祥夜/襲梁將胡武城于金山即此)鷄翅山(在信陽州/南九十里)¶
　　(一名雞頭山/上冇九渡水)賢首山(在信陽州西南七里魏攻義/陽齊蕭衍救之上賢有山即)¶
　　(此又名/賢隠山)士雅山(在信陽州南六里晉祖逖字士雅/甞避兵于此因名下有魏將元英)¶
　　(所築營/壘之跡)鐘山(在信陽州西南/隋因山名縣)峴山(在信陽州南史/魏攻義陽梁曹)¶
　　(景宗鑿峴/以救即此)天目山(在信陽州西北一百二十里/下有白龍潭明河發源于此)尖¶
<pb:KR2k0047_WYG_007-58a>¶
　　山(在信陽州五十里髙聳如削俗呼堅山明孟洋/詩辭喧來野寺九日復登臨逺樹垂天際孤城)¶
　　(帶雨隂風雲般衆壑鴻雁避危岑騎轉竒葩亂泉/飛雜珮侵穿林饒虎跡俯澗有龍吟作賦慙先哲)¶
　　(遊觀愜素襟㡌隨楓葉墜杯映菊花斟何事牛山/涙空懷鷲嶺心泛萸香細細攀桂碧森森歸卧空)¶
　　(房寂猶聞/長嘯音)卓斧山(在信陽州北五十里寰/宇記云上有寺下有潭)仙居山¶
　　(在羅山縣南/二百三十里)牢山(在羅山縣東南九十里/層巒疊嶂勢極險峻)子路山¶
　　(在羅山縣西/南四十五里)鵲山(在羅山縣南九十里舊傳有鵲/羣棲山上毎風雨將至鵲必先)¶
　　(噪人常以為候宋曾鞏詩一峯孤聳勢崔嵬秀色/拖藍入酒杯靈藥巳從清露得平湖常泛宿雲囘)¶
　　(翰林明月舟中過司馬虗亭竹外開/我亦退公思蠟屐㑹看歸路送人來)大確山(在羅山/縣南七)¶
<pb:KR2k0047_WYG_007-58b>¶
　　(十九/里)小確山(在羅山縣/南七十里)六斗山(在羅山縣西南/一百九十里)老¶
　　君山(在羅山縣東一百八十里/相傳老君嘗停車於此)紅山(在羅山縣西南/一百四十里土)¶
　　(石皆/赤)羅山(在羅山縣南一百/里隋因山名縣)走馬嶺(在信陽州東/一十五里)駱駝¶
　　&KR0656;(在信陽州西/南四十里)重光嶺(在信陽州西/南八十里)義亭岡(在西平縣南/二十里相傳)¶
　　(管鮑分/金處)蘆岡(在上蔡縣/西五里)蔡岡(在上蔡縣東/一十五里)卧龍岡¶
　　(在遂平縣西南三/十里阿邱臺東北)虎皮岡(在新蔡縣西/南二十五里)南龍岡(在/正)¶
　　(陽縣西/三里)洪河(在府城東北七十里源出西平縣周家/坡流經上蔡汝陽至新蔡界入汝河)荆¶
　　河(在府城東北二里源出鵝鴨池流/經城北大堤外東至射橋入洪河)朱馬河(有二一/在上蔡)¶
<pb:KR2k0047_WYG_007-59a>¶
　　(縣東二十七里一在縣西二十七里東流/㑹戚橋河下至新蔡縣東南合流入汝水)沙河(在/府)¶
　　(城南一十八里源出桐栢山東/北流經確山汝陽界南㑹于汝)包河(在上蔡縣/東九十里)黄¶
　　酉河(在確山縣北三十里源出樂山流經汝/陽界曰斷濟河又曰練江東流合于汝)吳寨¶
　　河(在確山縣南四十里源/出天目山東流逹于汝)石洋河(在遂平縣北五/里源出嵢峯垜)¶
　　(山下黑龍潭東流入于汝明許讚詩石洋流水自/溶溶毎到春來澷碧淙夾岸桃花紅泛錦河陽疑)¶
　　(在小/橋東)延河(在新蔡縣/北四十里)彭家河(在正陽縣南通/閭河東南入淮)白波¶
　　河(在西平縣北/一十五里)明河(在信陽州北九十里一名明/港源出天目山東流入淮)¶
　　黄土河(在信陽州東南/一百一十里)溮河(在信陽州東四十里/源出隨州黄上山流)¶
<pb:KR2k0047_WYG_007-59b>¶
　　(抱州/城)三灣河(在信陽州南五十里源出應/山縣界東北流合溮水入淮)九曲河¶
　　(在信陽州南七十/里源出雞頭山)竹竿河(在羅山縣東北三十里/源出窟壠山北流入淮)¶
　　汝水(源出天息山東流入境經/汝陽上蔡新蔡西平入淮)溱水(在府城南一/十八里水出)¶
　　(青衣里入准/今稱溱口)滇水(在府城南六十里流入/淮隋因此水置滇陽縣)汶水(在/府)¶
　　(城南九十里水自青/龍陂入汝今稱汶口)澺水(在府城南汝水灣有/栗園今栗洲是也)鮦¶
　　水(在新蔡縣漢因/此水置鮦陽縣)淮水(在正陽縣南九十里源出/桐柏山東南流經信陽入)¶
　　(頴水界禹貢導/淮自桐柏即此)官津(在新蔡縣/南十里)西湖(在府城西南/隅宋孔武仲)¶
　　(隠居于此有翠/光亭待月臺)南湖(在府城外南闗東抱觀音閣/西速吉祥寺明李本同詩露)¶
<pb:KR2k0047_WYG_007-60a>¶
　　(冷蘋香澤國秋相將容與上蘭舟一樽得意清商/發驚起沙邉白鷺鷗又停撓宛在水中央水靣霏)¶
　　(霏菡蓞杏欲採芳華向/淺浦不知青露濕衣裳)黄酉湖(在確山縣北三十/五里源出樂山東)¶
　　(流合斷濟練/江二河入汝)轉山湖(在羅山縣治/南水繞山下)甘棠胡(在羅山/縣南一)¶
　　(百/里)蓮花湖(在新蔡/縣下陂)黄溪(在府城南水/色純黄故名)綿繡溪(在府/城南)¶
　　(宋劉敞詩錦繡溪邉春幾/許欲尋清淺翠芳菲即此)棠溪(在西平縣西有村/蘇秦説韓王謂劍)¶
　　(㦸出于棠/溪即此)冷水池(在府城/南七里)五龍池(在西平縣西/南三十里)柴¶
　　潭(在府城北門外唐李愬平/淮夜半抵懸瓠柴潭即此)白龍潭(在信陽州西/南四十里)¶
　　龍潭(在羅山縣東八里孫子起詩鴻䝉留一壑靈/氣自相迎潭黒常疑雨雲昏不辨晴水因浮)¶
<pb:KR2k0047_WYG_007-60b>¶
　　(石幻山為蟄龍清枯寂/髙僧老同來結舊盟)周家泊(在西平縣東/北二十五里)秔陂¶
　　港(在府城東南一百三十/里水自青龍陂入汝)龍陂港(在府城南二百/里源出洪山下)¶
　　(流合青水/港入淮)十字港(在信陽州北七十/里合流如十字)神溝(在遂平/縣西北)¶
　　(三十五里有/古嶽廟基)上渠溝(在遂平縣西南三十五里源/出嵖岈山東流合陽奉溝入)¶
　　(沙/河)蔡溝(在上蔡縣東南三十里白/龜廟旁古有蔡河疑即此)杜溝(在上/蔡縣)¶
　　(漢杜詩開五溝以殺/水勢蔡人徳之故名)鴻郄陂(在府城東漢翟方進/奏毁建武中許楊修)¶
　　(復/)鄧艾陂(在西/平縣)白陂(在信陽州/西北五里)葛陂(在府城西南/三十里即費)¶
　　(長房投杖處東漢于此置/葛陂縣後廢今冇葛仙廟)龍泉(在府城東/南四十里)南泉(在/新)¶
<pb:KR2k0047_WYG_007-61a>¶
　　(蔡縣野/櫟店北)醴泉(在府城外/鳯原鄉)甘泉(在上蔡縣/城西門外)北泉(在確/山縣)¶
　　(西北樂秀二山之間泉水湧作蓮花狀可供逰賞/宋曹庠魏著夏侯冲賀填甞隠居于此明林時詩)¶
　　(獨立懐西野羣行望北泉斷橋防馬度峭壁咤龍/懸楓落三秋雨秔香九月天結廬如可遂枕石縦)¶
　　(髙/眠)勝泉(在新蔡縣西北二/十五里有寺在旁)髙平井(在府城東四十/里毎夏至日澄)¶
　　(清見/底)光武井(在上蔡縣東北上/有光武臺故名)扳倒井(在信陽州/南二十里)¶
　　(世傳漢關忠/義飲馬處)雙井(在信陽州北相去/一十歩而泉通)賈侯渠(在府/城晉)¶
　　(豫州刺史/賈逵建)新豐渠(在西平縣北分萬金/河南入遂平縣界)岳公堤(在/府)¶
　　(城汝河/東岸)新堤(在上蔡縣/栁堰河北)蒼陵堰(在府城西南/灌田千頃)棧板¶
<pb:KR2k0047_WYG_007-61b>¶
　　堰(在羅山縣西/南九十里)¶
　¶
　¶
　¶
　¶
　¶
　¶
　河南通志巻七¶
