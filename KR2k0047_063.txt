# -*- mode: mandoku-view; -*-
#+TITLE: 河南通志
#+DATE: 2015-08-24 22:42:01.090920
#+PROPERTY: ID KR2k0047
#+PROPERTY: BASEEDITION WYG    
#+PROPERTY: JUAN 卷六十三
<pb:KR2k0047_WYG_063-1a>¶
欽定四庫全書¶
　河南通志巻六十三¶
　　忠烈¶
　唐臣有言願為良臣不願為忠臣忠以烈名其尤人¶
　臣之不得已者乎要其丁時之窮際勢之變成仁取¶
　義慷慨從容凡皆本於心之所安非有強而然也夏¶
　商之龍比春秋之孔父仇牧洩冶𢎞演皆豫産也漢¶
　遷東都士崇氣節其後入班朝列出任封疆犯顔敢¶
<pb:KR2k0047_WYG_063-1b>¶
　諫仗節死義者代有其人下至章縫之士咸¶
　知報國介胄之夫亦恥偷生傳其遺事皆有¶
　足多者焉¶
聖天子崇奬忠義建祠學宫綿以俎豆烈烈乎英靈之¶
　正氣與大河喬嶽同其流峙豈不偉哉志忠烈¶
　　開封府¶
　　庾珉字子琚鄢陵人歴散騎常侍侍中封長岑男¶
　　劉聰陷洛陽珉從懷帝於平陽見帝青衣行酒不¶
<pb:KR2k0047_WYG_063-2a>¶
　　勝悲憤因大號哭賊怒殺之太元末追諡曰貞弟¶
　　敳字子嵩官吏部郎死石勒之亂¶
　　毛寳字碩真陽武人初為温嶠平南叅軍蘓峻作¶
　　逆寳以千人次茄子浦奪其粟萬斛擄殺萬計嶠¶
　　表為廬江太守與賊戰馬頭山寳中箭貫髀徹鞍¶
　　歸洗瘡訖進破賊於合肥以功封州陵縣開國侯¶
　　尋遷豫州刺史守邾城石季龍遣兵二萬攻之城¶
　　陷寳率左右突圍出赴江溺死¶
<pb:KR2k0047_WYG_063-2b>¶
　　袁山松陽夏人少有逸才博學有文著後漢書百¶
　　篇初嗣父喬爵湘西伯累官吴郡太守孫恩作亂¶
　　山松守滬瀆城城䧟死之¶
　南北朝袁粲字景倩陽夏人好學有清才宋明帝¶
　　時累官中書令帝大漸粲受顧命輔順帝徙鎮石¶
　　頭及蕭道成篡位粲自以身受顧託不欲事二姓¶
　　率宿衛兵攻之不克見殺子最亦被害事見孝義¶
　　志¶
<pb:KR2k0047_WYG_063-3a>¶
　宋賀懐浦陳留人孝惠皇后兄也雍熙初從楊業北¶
　　征死於陣子令圖累官涿州團練使後䧟契丹而殁¶
　　任福字祐之開封人咸平中補衛士累官環慶¶
　　路副總管知慶州以破趙元昊功拜神龍衛四廂¶
　　都指揮使㑹元昊復入冦福力戰身被十餘矢有¶
　　小校劉進勸福自免福曰吾為大將兵敗以死報¶
　　國爾揮四刃鐵簡挺身决鬭而死子懐亮亦死之¶
　　詔贈福武勝軍節度使録其子及從子凡六人¶
<pb:KR2k0047_WYG_063-3b>¶
　　桑懌雍丘人官涇原兵馬都監與任福遇敵於好¶
　　水川力戰死之贈解州防禦使¶
　　王珪開封人善騎射通隂陽術數康定中以戰功¶
　　累官涇原路行營都監㑹趙元昊入冦珪從任福¶
　　連戰三日諸將皆敗福䧟圍中珪復深入賊壁殺¶
　　百餘人所用鐵鞭杆皆撓曲手掌盡裂奮擊自若¶
　　目中矢乃還中夜卒贈金州觀察使子光祖累官¶
　　涇原等路副總管甞從熊本平瀘夷功第一¶
<pb:KR2k0047_WYG_063-4a>¶
　　劉平字士衡祥符人父凝從太宗征河東有功授¶
　　崇儀使平剛直任俠讀書強記舉進士累官陕西都¶
　　轉運使景祐初以平將家子改龍神衛都指揮使¶
　　歴鄜延路副總管時趙元昊冦延州平帥師徃援¶
　　與賊大戰衆潰被執死之贈朔方節度使兼侍中¶
　　諡壯武¶
　　郭遵開封人家世以武功稱乾興中累官延州西¶
　　路都廵檢使㑹趙元昊冦延州遵入敵陣敵出驍¶
<pb:KR2k0047_WYG_063-4b>¶
　　將楊言當遵遵揮鐵杵破其腦復持鐵鎗進所向¶
　　披靡深入敵中為攅兵注射死贈果州團練使四¶
　　子尚幼仁宗皆為賜名曰忠嗣忠紹忠裔忠緒俱¶
　　拜近侍官¶
　　馬遂開封人為北京指揮使王則叛賈昌朝使持¶
　　榜入貝州招降既見則諭以禍福不答遂奮起抵¶
　　則扼其喉毆之流血賊黨攅刃聚譟至縛而支解¶
　　之事聞贈宫苑使官其五子後得殺遂者驍卒石¶
<pb:KR2k0047_WYG_063-5a>¶
　　慶使其子剖心以祭之¶
　　孫節開封人以才勇補右侍禁與狄青同在延州¶
　　數破敵砦有功又從青討儂智髙至歸仁舖為前¶
　　鋒搏戰賊鋭甚節鏖戰而殁特贈忠武軍節度留¶
　　後¶
　　趙士隆開封人天聖中以閤門祗候為邠寧環慶¶
　　路都監戰死¶
　　郭恩開封人初𨽻諸班累官秦隴路兵馬鈐轄嘉¶
<pb:KR2k0047_WYG_063-5b>¶
　　祐中夏人入冦卧牛峯恩與力戰自旦至食時失¶
　　利被執不屈自殺贈同州觀察使録子弟有差¶
　　劉鈞開封人慶厯中監鎮戎兵馬與子堯卿俱戰¶
　　死於好水川¶
　　張忠開封人以材武稱累官英州團練使儂智髙¶
　　圍廣州忠不介胄而前㑹先鋒遇賊奔忠手拉賊¶
　　帥二人馬陷濘遂中標鎗死焉¶
　　安扶開封人觀文殿學士燾子官給事中金人犯¶
<pb:KR2k0047_WYG_063-6a>¶
　　京師死之¶
　　郭僎字同升祥符人以父任調東海縣尉歴遷通¶
　　判全州權浮梁宰未行㑹賊張頂已逼縣境衆止¶
　　之僎曰安逸則就艱危則辭非吾所學竟入約束¶
　　吏卒誓以死戰賊聞之偽降既入邑為變羣吏竄¶
　　伏僎曰吾為宰義不可去端坐公署賊責僎降僎¶
　　大罵遂遇害詔贈承議郎録其後二人¶
　　張克戩字徳祥開封人侍中耆曽孫舉進士徽宗¶
<pb:KR2k0047_WYG_063-6b>¶
　　時累官知汾州金人攻汾克戩畢力捍禦乆之援¶
　　兵不至城陷率衆巷戰金人募生致之克戩歸索¶
　　朝服南向拜訖遂自引决一家死者八人事聞詔¶
　　贈延康殿學士紹興中追謚忠確¶
　　程廸字惠吉開封人父博古部鄜延兵戰死廸以¶
　　廕受官宣和中從楊惟中征方臘有功累遷滎州¶
　　團練使時金人入攻詔以廸提舉永興路軍馬措¶
　　置民兵及永興破廸率其徒力戰多所斬殺身被¶
<pb:KR2k0047_WYG_063-7a>¶
　　創㡬徧絶而復蘇猶厲聲叱戰不已遂死之詔贈¶
　　明州觀察使諡忠愍¶
　　吕由誠字子明開封人幼明爽有智畧以父誨恩¶
　　補官後通判成都府知雅嘉温綿四州皆有治績¶
　　靖康初徙知襲慶府時羣盜鋒起崎嶇至郡金兵攻¶
　　城由誠與判官趙令佳同心誓守城陷俱被執不¶
　　屈死¶
　　李震汴人靖康初金人廹京師震時為小校率所¶
<pb:KR2k0047_WYG_063-7b>¶
　　部三百人出戰殺人馬七百餘已而被執罵不絶¶
　　口遂被害¶
　　何灌字仲源祥符人武選登第累官河東河北制¶
　　置副使數有戰功靖康初金師攻京城灌入援既¶
　　至令控守西隅背城拒戰凡三日被創没於陣子¶
　　薊閤門宣賛舍人從父戰箭貫左臂病創死紹興¶
　　中贈灌忠正軍承宣使¶
　　張叔夜字稽仲開封人侍中耆孫靖康初以延康¶
<pb:KR2k0047_WYG_063-8a>¶
　　殿學士知鄧州四道置帥叔夜領南道都總管金¶
　　兵再至欽宗手劄趨入衞叔夜即自將中軍其子¶
　　伯奮將前軍仲熊將後軍合三萬人與敵大戰斬¶
　　其金環貴將二人帝遣使齎蠟書以褒寵及京城¶
　　陷時叔夜被鎗猶力戰後從二帝至白溝御者曰¶
　　過界河矣叔夜瞿然而起仰天大慟絶吭死贈開¶
　　府儀同三司諡忠文¶
　　向子韶字和卿開封人舉進士累官東京轉運使¶
<pb:KR2k0047_WYG_063-8b>¶
　　髙宗朝出知淮寕府金兵攻城子韶親擐甲胄率¶
　　諸弟誓以死守仍遣人赴宗澤求援兵未至而城¶
　　陷被執左右抑令屈膝子韶直立不動㦸手詈罵¶
　　閤門受害贈通議大夫諡忠毅¶
　　魏彦眀開封人建炎初通判延安府金人陷城彦¶
　　明坐城樓上金人併其家執之諭使速降怒詈被¶
　　殺詔贈中大夫官一子¶
　　謝臯開封人官統制李成陷虢州欲降之臯指腹¶
<pb:KR2k0047_WYG_063-9a>¶
　　示賊曰此吾赤心也自剖其心以死¶
　　髙貴祥符人寓居鎮江舉進士累官知髙郵州扈¶
　　從之海上擢樞宻使與陸秀夫同死崖山¶
　元陳祖仁字子山汴人父安國晉陵縣尹祖仁好學¶
　　有文名至正初進士第一累官翰林學士除參知¶
　　政事朝廷之事多所匡正及順帝北遁祖仁死焉¶
　　韓因字可宗汴人少習舉子業負氣不羣盗據汝寕¶
　　官軍討之乆不下㑹朝廷詔赦叛逆募可持詔入¶
<pb:KR2k0047_WYG_063-9b>¶
　　賊者因應命乃借以唐州判官使焉賊渠恐其黨¶
　　心摇納詔不開讀縱因歸報因出乗馬周賊屯大¶
　　言曰汝軰好百姓何不出降歸田里而甘從逆賊¶
　　驅使耶賊渠聞之追因責其所言因極口大罵賊¶
　　怒遂被害¶
　　潘炎字光大扶溝人舉進士再遷襄城縣尹免官¶
　　歸賊將劉大保陷扶溝素重炎名遣人辟為學士¶
　　炎罵曰我豈從賊者耶以首觸庭柱死¶
<pb:KR2k0047_WYG_063-10a>¶
　明王良字天性祥符人洪武時以刑部郎中擢僉都¶
　　御史建文朝歴官刑部侍郎出為浙江按察使廉¶
　　潔明峻素以忠義自許至浙詣岳鄂王墓誓曰茍¶
　　愧武穆非人也聞靖難師入誓以必死慟哭不已¶
　　㑹命使召良乃集諸司印凡九置私第妻問故曰¶
　　吾分應死未知所以處汝耳妻曰君乃為婦人謀¶
　　乎即入後園投池中死良抱印積薪自焚後諡忠¶
　　毅妻諡貞烈¶
<pb:KR2k0047_WYG_063-10b>¶
　　楊本中牟人通易學曉兵法建文時為鎮撫靖難¶
　　兵起本從李景隆徃禦之本持三十觔鐵棒臨陣¶
　　屢勝景隆忌本不上其功後以孤軍無繼戰敗被¶
　　執不屈死邑有褒忠五公祠本與焉¶
　　劉原弼字良輔扶溝人洪武中以貢任刑部主事¶
　　靖難兵入原弼率家人巷戰遇害索遺骸不得其¶
　　家刻木為人葬之¶
　　張輔字文弼祥符人榮國公玉子靖難初嗣父都¶
<pb:KR2k0047_WYG_063-11a>¶
　　指揮綂兵屢戰有功封信安伯永樂三年以平安¶
　　南黎季犛功進封英國公洪熙改元進爵太師正¶
　　綂十四年殁於土木之難景泰初追封定興王諡¶
　　忠烈¶
　　師懋洧川人永樂丁酉舉人正綂間任代州同知¶
　　㑹英宗北狩被脅入大同懋率所部逆戰而敗額¶
　　森繫之使為嚮導懋大罵不屈死¶
　　時植字良材通許人以太學生任四川梁山縣主¶
<pb:KR2k0047_WYG_063-11b>¶
　　簿尋攝縣事流賊藍四等率衆攻城植固守七晝¶
　　夜㑹大雨雪城崩被執賊刃其靣使之跽植不屈¶
　　又刃脱雙腕植益憤罵不絶口賊怒殺之事聞詔¶
　　贈知縣立祠以祀録一子入監妻賈氏女三才俱¶
　　殉節死¶
　　劉嵩髙尉氏人正徳七年賊破鄢陵次及尉氏嵩¶
　　髙居村堡倡衆守禦賊二十騎至村因出敵殺其¶
　　十九人後賊衆至相持既乆被執賊怵之使從嵩¶
<pb:KR2k0047_WYG_063-12a>¶
　　髙曰汝獨不思殺汝者肯從汝耶罵愈厲闔門受¶
　　害者四十七人¶
　　都任字宏若祥符人萬厯癸丑進士歴官陕西左¶
　　布政使備兵榆林闖賊圍攻城陷任率衆巷戰為¶
　　賊所執不屈死贈太常寺卿¶
　　劉理順字復禮杞縣人少孤奉母以孝聞弱冠領¶
　　鄉薦崇貞甲戍年五十始成進士殿試日上於下¶
　　巻中㧞置第一謂左右曰朕今日自得一徳行老¶
<pb:KR2k0047_WYG_063-12b>¶
　　宿授修撰起居注後轉中允值闖寇圍汴急理順¶
　　議援𠞰策請分屯練士云云當事弗聽甲申賊逼¶
　　京師攻城益急理順猶括所藏百餘金徃犒守城¶
　　軍士已而城破理順具袍笏北面再拜起書絶命¶
　　詞投繯死妻萬氏妾李氏皆從死一老僕殮主尸¶
　　畢亦死¶
國朝賜謚文烈祀鄉賢¶
　　阮泰字熙陽祥符人由貢監授廣靈令甲申冦變¶
<pb:KR2k0047_WYG_063-13a>¶
　　不食死後祀鄉賢妻朱氏同死見列女志¶
　　許可徵字子乆尉氏人萬厯己未進士歴官都御¶
　　史旋里崇禎間冦至可徵率衆逆擊城陷闔門死¶
　　難¶
　　張維世字海澄太康人萬厯丙辰進士初任戸部¶
　　主事累官宣大巡撫崇禎十三年家居値闖冦屠¶
　　陳州太康人無固志維世私鐫古硯一方潛置井¶
　　中先期使人浚井得硯有句云兒童拍手笑呵呵¶
<pb:KR2k0047_WYG_063-13b>¶
　　闖賊死在太康波人以為䜟乃設君子營鄉壯營¶
　　時加操練恊力謀死守殺賊甚多後城破賊脇之¶
　　使降維世厲聲大罵曰安有天子大臣肯從汝死¶
　　賊為逆者乎賊怒磔之比死罵不絶口妻李氏子¶
　　諸生正誼俱縦火自焚一門被害者二十餘人¶
　　史可法字憲之祥符人占籍大興崇禎戊辰進士¶
　　累官總漕都御史多惠政而風紀清肅後以大學¶
　　士兼兵部尚書督師江北出駐揚州鞠躬盡瘁而事¶
<pb:KR2k0047_WYG_063-14a>¶
　　勢已不可為矣城破死之遺有乞骸骨葬鍾山書¶
　　讀者莫不流涕¶
　　劉煋儀封人崇禎丁丑武進士授信陽守備守城¶
　　殺賊城陷死節時同邑耆碩髙興年九十四嵗亦¶
　　罵賊而死¶
　　王有根祥符人諸生闖賊攻汴有根督義勇社兵¶
　　直入賊營中箭死¶
　　夏世英汴人以明經任商邱教諭流冦攻歸德府¶
<pb:KR2k0047_WYG_063-14b>¶
　　英罵賊死於明倫堂東妻石氏亦縊死¶
　　李春桂汴人官遊擊忠勇過人闖賊犯汴春桂单¶
　　騎奮徃酣戰逾時殺賊無算因右腕中傷恐為賊¶
　　執遂自刎時有將官周世忠亦與賊力戰死又汴¶
　　將陳宗朱梁魏都白亮采與闖賊戰俱死之¶
　　劉文耀字心周陳留人嵗貢任寳豐縣訓導陞鞏¶
　　縣教諭性至孝母病奉侍藥餌衣不解帶者三年¶
　　致仕里居崇禎十四年流冦破城罵賊不屈死祀¶
<pb:KR2k0047_WYG_063-15a>¶
　　鄕賢¶
　　李㑹字子元尉氏人崇禎癸酉舉人甲戍㑹試副¶
　　榜篤學力行辛巳十二月闖冦由尉攻汴時分城¶
　　而守㑹守小西門賊騎持偽符至城下大呼夙聞¶
　　李春元賢名速受符不者屠若城㑹大怒督發礟¶
　　擊之越日東城先陷賊登城廹之降大罵不屈自¶
　　投城下死祀鄉賢¶
　　鄭封字大野祥符人崇禎甲戍進士官行人以憂¶
<pb:KR2k0047_WYG_063-15b>¶
　　在籍值闖賊攻城封上城守策于巡撫多竒中賊¶
　　解圍去以功陞御史出巡廣西妻子留京師甲申¶
　　流冦破京城舉家投御河死子庚錫以救得免奔¶
　　粤遇封於梧州偕遁深山封不食死庚鍚抱父尸¶
　　哭八日亦死¶
　　王永隆太康人萬厯末年由博士授中書舍人天¶
　　啓時魏閹擅權解組歸後聞甲申變嘆曰此身義¶
　　不可茍生乃北靣拜痛哭謁祖墓數日不食卒¶
<pb:KR2k0047_WYG_063-16a>¶
　　馮正吉字湛元太康人崇禎甲戍進士授陜西富¶
　　平令旋乞終養歸壬午三月闖賊勢逼正吉謂妻¶
　　任氏曰吾讀書成進士受官爵義無生理汝雖為¶
　　婦人生死之際亦宜審處妻許之賊至領兵出城¶
　　親冐矢石與賊戰數日城破夫婦同投井死子昌¶
　　辰亦從死¶
皇清宋從心字見孔杞縣人由刑部主事陞延安府知¶
　　府土冦作亂以刃脅降不屈死之予祭葬贈太僕¶
<pb:KR2k0047_WYG_063-16b>¶
　　寺卿廕一子入監¶
　　髙元美字君實祥符人貢士任兗州府黄河同知¶
　　李賊陷曹邑罵賊而死¶
　　楊逵字三山太康人順治元年恩貢授大同通判¶
　　駐朔州遇姜瓖之亂鄰邑皆附逵執義不從賊臠¶
　　殺之事聞贈按察司僉事予祭葬廕一子入監祀¶
　　鄉賢¶
　　王曉字公旦太康人順治三年隨總兵范紹祖副¶
<pb:KR2k0047_WYG_063-17a>¶
　　將李必忠下温州所向無前守泰順羣賊數萬攻¶
　　圍曉嬰城奮擊後援閩江東橋陣亡¶
　　王福字近山杞縣人善射初任撫標千總從征曹¶
　　縣榆園屢立戰功歷廣東水師都司康熙七年與¶
　　海冦力戰死之贈署逰擊事予祭葬子鎮國襲拖¶
　　沙喇哈番¶
　　潘朝祐字右君杞縣人順治丙戍進士授湖廣襄¶
　　陽縣知縣賊王闗鎻為變佑罵賊不屈死之贈湖¶
<pb:KR2k0047_WYG_063-17b>¶
　　廣按察司僉事予祭葬廕一子入監祀鄉賢¶
　　歸徳府¶
　周孔父名嘉正考父子為宋司馬正色立朝華督欲¶
　　弑殤公憚孔父乃使人宣言於國中曰公即位十¶
　　年耳而十一戰民苦不堪皆孔父為之乃攻殺孔¶
　　父而及其君¶
　　仇牧宋人為大夫南宫萬與閔公愽于䝉澤公侮¶
　　之萬怒而搏殺之牧聞君弑趨而至遇之門手劒¶
<pb:KR2k0047_WYG_063-18a>¶
　　而叱之萬臂摋牧碎其首齒著乎闔君子曰仇牧¶
　　可謂不畏強禦矣¶
　南北朝江子一字元亮考城人慷慨有大志仕梁為¶
　　王國侍郎志行髙潔不趨勢要為南津校尉弟子¶
　　四累官尚書右丞極言當時得失武帝善之子五¶
　　官東宮直殿主帥侯景之亂兄弟並力戰死侯景¶
　　平元帝追贈子一侍中諡義子子四黄門侍郎諡¶
　　毅子子五中書侍郎諡烈子¶
<pb:KR2k0047_WYG_063-18b>¶
　元盛昭字克明歸徳人由儒學官累遷淮南行省照¶
　　磨遣入髙郵諭張士誠士誠不聼拘諸舟中昭語¶
　　所從吏曰吾有死而已既而官軍逼髙郵士誠授¶
　　昭以兵使拒官軍昭叱曰吾奉命招諭汝汝拘留¶
　　詔使罪不容誅又欲吾從汝為賊邪罵不絶口士¶
　　誠怒先剜其臂肉而後磔之¶
　明王瑋字徳輝虞城人諸生有志節正徳間賊執脇¶
　　之瑋厲罵與妻李氏俱死事聞旌表¶
<pb:KR2k0047_WYG_063-19a>¶
　　許勇歸德衛百户嘉靖三十六年五月征倭至泗¶
　　州義井山戰死兵部以死事忠義題陞其子三顧¶
　　千户世襲¶
　　陳聞詩字庭訓柘城人嘉靖丁酉舉人土賊師尚¶
　　詔襲破歸徳過柘脇聞詩曰弗從一邑將無噍類¶
　　聞詩陽許之行至鹿邑元武集得間登樓罵賊賊¶
　　縱火焚樓遂死事聞勅贈鳯陽府同知詔有司立¶
　　特祠又與死難贈歸徳府同知董綸並從祀於唐¶
<pb:KR2k0047_WYG_063-19b>¶
　　六王廟¶
　　周士樸字丹其商邱人萬厯癸丑進士初任曲沃¶
　　令擢諫垣時閹黨織監李實與應天巡撫周起元¶
　　互掲士樸彈實忤魏璫意回籍再起太常少卿累¶
　　遷大司空以争駙馬都尉齊贊元營宅事又與閹¶
　　人張彞憲争坐次乞休歸壬午流冦陷歸德士樸¶
　　守南門同弟解元士美子舉人業熈罵賊不屈死¶
　　妻曹氏妾張氏子婦沈氏同墜井死¶
<pb:KR2k0047_WYG_063-20a>¶
國朝順治十六年祀鄉賢¶
　　王三善字尤名永城人萬厯辛丑進士歴吏部文¶
　　選遷太常少卿天啟二年藺奢倡亂黔省告急命¶
　　三善為巡撫赴援時黔省已被圍數月三善躬擐¶
　　甲胄奮兵進戰㨗於龍里復㨗於蓽舖隆峝逐玀¶
　　鬼於六廣河外獻俘長安陞少司馬復搗水西至¶
　　沙子坡中賊詭計暗糾烏撒土府之兵雲集刼營¶
　　師大潰三善猶手砍數賊力屈被害贈大司馬兼¶
<pb:KR2k0047_WYG_063-20b>¶
　　太子太保謚忠烈¶
　　閆夢䕫字儕益鹿邑人萬厯己未進士任山西叅¶
　　政流寇陷代州不屈而死¶
　　魏景琦字二韓永城人崇禎庚辰進士授廣西道¶
　　御史巡視西城輦轂肅清抗疏彈宰輔不稱職時¶
　　已差巡按蘓松輔臣啣恨以决囚中傷囬籍值闖¶
　　賊冦中州景琦率衆死守㑹廢弁劉超叛逆率賊¶
　　衆入景琦第傷刃死祖宏逺父履祥弟景㐮長子¶
<pb:KR2k0047_WYG_063-21a>¶
　　維燦俱被害母蔣氏投水死側室洪氏縊死祀鄉¶
　　賢¶
　　喬明楷字冠林永城人崇禎癸酉舉人性純孝逆¶
　　弁劉超猖獗父在圍中明楷以計紿賊迎父得免¶
　　又言於當道使圖之超啣恨遂與魏景琦同日遇¶
　　害全家受屠祀鄉賢¶
　　崔泌之字饑仲鹿邑人天啟乙丑進士授雄縣知¶
　　縣前令黄宗昌為御史劾輔臣周延儒其黨思有¶
<pb:KR2k0047_WYG_063-21b>¶
　　以中之因嗾保定知府史躬盛諷泌之摭宗昌前¶
　　任不法狀泌之不從後陞户部主事歸陳州壬午¶
　　二月逆闖圍陳城破不屈死¶
　　李夢辰字元居睢州人崇禎戊辰進士由庻常授¶
　　兵科歴陞至通政使謫歸流賊薄城知州事者時¶
　　無人夢辰方守西門賊已由南門入邏騎至廹問¶
　　姓名僕人告之騎曰固聞公名但一至營無害也¶
　　夢辰度不可免急投城下為兩卒掖至城西黄氏¶
<pb:KR2k0047_WYG_063-22a>¶
　　園值賊帥方出立問夢辰所欲夢辰曰朝廷大臣¶
　　惟欲死耳賊帥曰無庸遂上馬去命其客説夢辰¶
　　具酒食夢辰覆其杯起去扺暮賊帥戒邏卒好伺¶
　　之卒恐夢辰自縊收其帶數寸以上者皆持去夢¶
　　辰因出一巾遺其僕曰為示弟姪太夫人年老好¶
　　為我奉之遂扼吭死甲申録中外死者贈兵部右¶
　　侍郎¶
　　杜時髦字觀生睢州人崇禎甲戍進士仕江南太¶
<pb:KR2k0047_WYG_063-22b>¶
　　平府知府壬午三月流冦陷睢州被執不屈死贈¶
　　太僕寺少卿同里楊汝經崇禎丁丑進士遇賊俱¶
　　殉難¶
　　朱國慶字正所啇邱人萬厯癸卯舉于鄉授廣平¶
　　府推官多所平反遷工部主事歸遭闖寇破城殉¶
　　難¶
　　楊氣開虞城人南陽訓導闖賊圍城氣開分守南¶
　　門流矢中臂神色自若城陷被執不屈死¶
<pb:KR2k0047_WYG_063-23a>¶
　　門迎恩號鳯啣虞城人崇禎乙亥賊圍虞城迎恩¶
　　製火礶號萬人敵擲城下燒死賊衆無算城得全¶
　　後任南陽主簿悉力禦冦城破罵賊死妻及三子¶
　　皆殉難¶
　　李支振字公麟永城人崇禎時仕華隂令歸里流¶
　　冦陷郡避亂於河朔豐邑城破殉難¶
　　賈遂啇邱人崇禎癸酉解元乙亥寇至不屈死贈¶
　　宛平知縣時諸生湯琯張永昌沈諗武舉史&KR0375;明¶
<pb:KR2k0047_WYG_063-23b>¶
　　俱殉難¶
　　范志驃字參三虞城人以武舉任參將崇禎丁丑¶
　　流冦攻汴城志驃戰死贈驃騎將軍廕一子世襲¶
　　百户¶
　　徐作霖字霖蒼商邱人少頴異為文峭岸不羣崇¶
　　禎庚午鄉試第一甲戌㑹試對策言甚切直主司¶
　　抑置副巻壬午恊守東門城破罵賊而死¶
　　吴伯裔字譲伯商丘人崇禎丙子舉人以詩文名¶
<pb:KR2k0047_WYG_063-24a>¶
　　世著有墻東燕遊等草壬午流賊陷城殉難死時¶
　　有楊□王風普李明開俱以孝廉殉難張儒由舉¶
　　人任威縣知縣亦同時死難¶
　　劉伯愚字千之商丘人孝廉格子幼穎異讀書過¶
　　目不忘明末文體詭譎支離伯愚守其家學力追¶
　　先正一時雪苑有吴侯徐劉之目盖謂吳伯裔侯¶
　　方域徐作霖及伯愚也流賊陷城投井死¶
　　沈試商邱人大學士鯉孫官工部郎中壬午城潰¶
<pb:KR2k0047_WYG_063-24b>¶
　　被執罵賊死¶
　　侯執中字覲宸商邱人光禄寺署丞城陷不屈死¶
　　侯忻商邱人中書科舍人城陷殉難¶
　　熊應吕歸徳衛指揮流冦攻圍應呂縋城出戰父¶
　　子俱死¶
　　蔡浩歸徳衛指揮任汝寧守備告歸崇禎壬午寇¶
　　至偕子東守城浩力戰死之東被賊不屈賊割其¶
　　耳鼻罵益厲截去八指被磔死¶
<pb:KR2k0047_WYG_063-25a>¶
　　賈之琯歸徳衞指揮城陷不屈死妻許氏抱二女¶
　　投井死¶
　　楊心赤歸徳衛千户領兵禦賊戰敗被磔死同時¶
　　殉難者有指揮梅振英張鴻光千戸劉璿璣¶
　　董文璽歸徳衛千户流冦圍夏邑文璽救援陣亡¶
　　贈都司僉書入褒忠祠¶
　　梁渚柘城人任延川令回籍流冦肆掠渚被執不¶
　　屈見殺¶
<pb:KR2k0047_WYG_063-25b>¶
　　邢熿字照中柘城人新城訓導城陷殉難死¶
　　唐鉉字節玉睢州人崇禎丁丑進士知開州有惠¶
　　政後補定州嬰城固守城潰不屈死妻蔡氏從死¶
　　贈叅議廕一子入監¶
　　翟三策字獻明寧陵人諸生崇禎末流冦至投學¶
　　宫井中死其守城被執死難者有官生田國頼等¶
　　城潰罵賊死者諸生李景華宋鼎延等起義兵擊¶
　　賊力竭殉難者諸生宋熙陳敏陞及田養成張鳯¶
<pb:KR2k0047_WYG_063-26a>¶
　　翀陳養質等各詳府縣志¶
　　廖生柘城人值闖賊破城夫妻同投繯死二子二¶
　　女亦皆縊死¶
　　張瑾夏邑人崇禎十三年流冦突至瑾率衆捍禦¶
　　賊引去後&KR0190;日賊復集大衆来攻邑人惶懼瑾曰¶
　　賊忌者獨我耳挺身出喻以大義被執廹之降罵¶
　　不絶口遂遇害邑人立石墓前¶
國朝雍正六年　旌表入忠義祠¶
<pb:KR2k0047_WYG_063-26b>¶
皇清任佐君號修公鹿邑人明貢生性倜儻不羣順治¶
　　二年任廣徳州同知值土冦作亂被執不屈死¶
詔恤其家白金二百两州人收葬西山建祠於祐聖閣¶
　　旁¶
　　陳武字助寰睢州人武舉順治二年¶
王師下河南至睢州命武隨征累功署廣東叅將賊帥¶
　　李定國犯髙州城陷招降不屈自刎死予祭葬廕¶
　　子瀛拖沙喇哈番¶
<pb:KR2k0047_WYG_063-27a>¶
　　侯憲武字韜六永城人諸生授江南績溪縣令土¶
　　冦破城死之予祭葬贈按察司僉事¶
　　劉超鳯字元修商邱人順治辛丑武進士官福建¶
　　詔安營守備討蒐卒乗訓練有方耿精忠叛超鳯¶
　　不屈自刎死以子官統貴贈西安右翼漢軍副都¶
　　統康熈四十三年祀鄉賢¶
　　趙邦試柘城人由將材授福建興化鎮標中營守¶
　　備陞福建同安鎮標右營遊擊恢復海澄縣取厦¶
<pb:KR2k0047_WYG_063-27b>¶
　　門金門漸山等處一十九寨議叙授左都督給一¶
　　等拖沙喇哈番康熈二十二年隨征澎湖戰死¶
賜䘏廕子琅承襲拖沙喇哈番¶
　　彰徳府¶
　漢杜喬字叔榮林慮人少為諸生舉孝廉辟司徒楊¶
　　震府稍遷南郡太守轉東海相入拜侍中漢安元¶
　　年使狥察兗州還拜太子太𫝊遷大司農建和元¶
　　年代胡廣為太尉與梁冀忤冀甚銜之時太尉李¶
<pb:KR2k0047_WYG_063-28a>¶
　　固見廢内外喪氣羣臣側足而立惟喬正色無所¶
　　囬撓由是朝野皆倚望焉在位數月以地震免卒¶
　　與李固並為梁冀所害暴尸城北喬故吏楊匡上¶
　　書請喬骸骨梁太后義而許之乃得殯殮歸葬¶
　隋堯君素湯隂人初煬帝為晉王時君素以左右從¶
　　及即位累遷鷹擊郎將大業末盜賊蜂起人多流¶
　　亡君素所部獨全後從屈突通拒唐兵於河東通¶
　　引兵南遁以君素有膽畧署領河東守及通軍敗¶
<pb:KR2k0047_WYG_063-28b>¶
　　至城下勸君素降君素責以君臣之義通慙而退¶
　　時圍甚急行李斷絶君素乃為木鵝置表於頸具¶
　　論事勢浮之黄河㳂流而下河陽守者得之達於¶
　　東都越王侗見而嘆息于是承制拜為金紫光禄¶
　　大夫密遣行人勞之終以抗節為左右所害唐貞¶
　　觀十二年贈蒲州刺史¶
　唐王同皎安陽人曽祖寛仕陳為駙馬都尉及陳亡¶
　　徙居河北長安中同皎尚太子女安定郡主拜典¶
<pb:KR2k0047_WYG_063-29a>¶
　　膳郎與桓彦範等謀誅二張中宗復位擢右千牛¶
　　將軍封瑯琊公郡主進封公主拜同皎駙馬都尉¶
　　遷光禄鄉後為武三思所誣遂遇害及太子重俊¶
　　誅三思天下共傷同皎之不及見也睿宗立詔復¶
　　官爵謚忠壯¶
　宋韓浩安陽人魏國公𤦺孫以奉直大夫守濰州建¶
　　炎二年敵人攻城浩率衆守禦城陷力戰死之¶
　　岳飛字鵬舉湯隂人少力學好左氏春秋孫吴兵¶
<pb:KR2k0047_WYG_063-29b>¶
　　法宣和四年始從宣撫劉韐軍自起小校為大將¶
　　與金人無嵗不戰戰必大克中間翦滅巨寇削平¶
　　内難飛功為多是時二帝北狩中原巨盜起各擁¶
　　衆數十萬蟠結嶺表襄漢滋蔓江淮湖湘間飛次¶
　　第翦平之建炎四年破李成降張用紹興二年破¶
　　曹成成走宣撫司降三年殱固石洞賊彭友降其¶
　　衆四年大破金人及李成于郢襄五年馘楊么破¶
　　其衆數十萬七年入見行在數論恢復之畧帝曰¶
<pb:KR2k0047_WYG_063-30a>¶
　　中興之事一以委卿飛遂鋭意恢復十年金攻拱¶
　　亳飛分遣諸將出擊而自以其軍長驅取中原大¶
　　破敵拐子馬萬五千騎已復連戰大破之太行忠¶
　　義兩河豪傑皆期日興師旗幟悉以岳為號中原¶
　　大震飛遂進軍朱仙鎮距汴京四十五里而軍河¶
　　北民餽運相望焚香迎候者盈路自燕以南金國¶
　　號令不行烏珠至欲棄汴以避之其禁衛龍虎大¶
　　王等皆宻受旗牓自北来降大將韓常欲以五萬¶
<pb:KR2k0047_WYG_063-30b>¶
　　衆内附飛大喜語其下曰直抵黄龍府與諸君痛¶
　　飲爾方計日渡河而十二金字牌一日至召飛還¶
　　飛憤惋泣下東向再拜曰十年之功廢於一旦遂¶
　　班師民遮馬慟哭乞留飛涕泣取詔示之哭聲震¶
　　野從而南者如市飛歸竟為秦檜誣害敵人聞其¶
　　死皆酌酒相賀淳熙六年諡武穆嘉定四年追封¶
　　鄂王改諡忠武五子雲雷霖震霆¶
　　岳雲湯隂人飛養子年十二從征數立竒功每戰¶
<pb:KR2k0047_WYG_063-31a>¶
　　手握鐵椎八十觔先諸軍登城襄漢平功在第一¶
　　遷武翼郎潁昌大戰出入行陣體被百餘創甲裳¶
　　為赤以功遷中州防禦使終左武大夫提舉醴泉¶
　　觀為秦檜所誣與飛同時死年二十三孝宗初贈¶
　　安遠軍承宣使¶
　　姚興相州人以武功累遷荆湖南路兵馬副都監¶
　　紹興中敵人渝盟興𨽻都統王權麾下遇金兵五¶
　　百騎于廬州之定林與戰却之又遇金人於尉子¶
<pb:KR2k0047_WYG_063-31b>¶
　　橋興手殺數百人時權奔仙宗山嚴兵自衛興告¶
　　急數不應初李某者嘗有私恩於權因得出入軍¶
　　中竊權旗幟遺金人至是金人立權旗幟以悮興¶
　　興徃奔之父子俱死焉詔贈容州觀察使立廟戰¶
　　所賜額旌忠開禧初賜諡忠毅¶
　　陳寅渉縣人父咸舉進士為利州路轉運判官時¶
　　吳曦反稱蜀王咸不受偽命自髠其髪朝廷嘉之¶
　　擢為寳謨閣侍制寅两舉進士後以父廕補官知¶
<pb:KR2k0047_WYG_063-32a>¶
　　西和州時北兵入邉民徙他郡寅㪚財結義士堅¶
　　守晝夜力戰援兵不至城陷妻子俱死寅望闕號¶
　　泣再拜仗劒自盡詔贈朝議大夫文華閣待制諡¶
　　襄節¶
　元韓心淵武安人以文學徵入國子監至正間任衡¶
　　水縣尹以徳化民蝗不入境後調眞定縣尹㑹賊¶
　　掃地王作亂心淵與子某拒守城陷父子俱死之¶
　　劉以忠字恕夫湯隂人至正十八年劉福通侵河¶
<pb:KR2k0047_WYG_063-32b>¶
　　朔以忠避地林縣鹿嶺山為羣盗所襲重其名請¶
　　以為主擁坐磐石衆賊羅拜於前以忠叱曰我沗¶
　　讀數行書不能為國討賊反靦顔附賊耶遂以頭¶
　　觸石血流滿靣賊度其志終不可奪遂刺殺之¶
　明孫好古字太愚湯隂人萬厯戊戌進士授蒲州守¶
　　累陞川東叅政遷廣西右布政未行適徵發土司¶
　　兵北援當事者持之急奢崇明遂與衆為亂刼殺¶
　　撫道而好古適在客館大罵諸叛賊遂遇害事聞¶
<pb:KR2k0047_WYG_063-33a>¶
　　贈大理寺卿廕一子世襲正千户¶
　　王三宅字六如内黄人由鄉舉任㐮陽司李繼任¶
　　重慶奢酋倡亂被執至死罵不絶口贈尚寳司卿¶
　　尚大倫字崇雅安陽人崇禎辛未進士授安肅知¶
　　縣邑當孔道且新經兵火招集撫循民咸樂業以¶
　　盗逋未獲解任補宣府推官遷刑部主事陞郎中¶
　　獄有太學生白夢謙以義憤疏捄黄道周一案奸¶
　　黨欲置之死大倫立持之以為法盡矣若欲其死¶
<pb:KR2k0047_WYG_063-33b>¶
　　死之可也何必鞠訊為哉忤當事意遂罷歸後死¶
　　流寇之難¶
　　楊道升字伯興安陽人由嵗貢為陳留訓導時流¶
　　賊至道升分守城北賊衆力攻城陷道升手刃數¶
　　人殞于城上賊退後死者坌積家人莫辨其遺骸¶
　　招魂瘞之¶
　　陳治邦臨漳人天啓甲子武舉以戰功累官遊擊¶
　　將軍時中州流冦煽亂治邦每戰輙勝崇禎十一¶
<pb:KR2k0047_WYG_063-34a>¶
　　年擢宻雲左翼叅將召對賜宴御書敢戰之將四¶
　　大字于旗以榮之後巡撫王漢重其才題授協鎮¶
　　叛將劉超據永城治邦率衆攻之折股被執不屈¶
　　死¶
　　王深澤林縣人崇禎中以嵗薦授唐縣教諭攝縣¶
　　事值闖賊攻城督民守禦城陷被執賊呵之跪深¶
　　澤大罵賊怒裂其屍¶
國朝順治十年¶
<pb:KR2k0047_WYG_063-34b>¶
　題請祀名宦祠¶
　　陳鼐字鞏川林縣人守禦所百户崇禎十五年叛¶
　　將任國竒大掠水冶鎮鼐赴敵被執驅至城下欲¶
　　因鼐以襲林鼐厲聲曰吾恨不手刃若屬肯賣城¶
　　乎大呼城上戒嚴賊怒殺之邑以有備獲全¶
　　司五教字敬先内黄人以明經知城固縣時賊帥¶
　　田見秀擁衆攻城五教以大義激士民固守閲四¶
　　日力盡城陷被執賊帥逼之跪厲聲曰朝廷命官¶
<pb:KR2k0047_WYG_063-35a>¶
　　肯為賊屈耶索印曰印已還天子賊怒遂遇難¶
　　魏行聞湯隂人同知大本子為諸生慷慨仗義崇¶
　　禎末流寇充斥題授都指揮使戰死同邑有李進¶
　　福者能㪚財結客與賊戰二晝夜亦為賊所斃¶
　　王恩錫武安人倡率鄉勇殺賊中流矢死又范希¶
　　臯安守己李日華皆血戰死渉縣嵗貢李國治庠¶
　　生李日新皆抗賊死節¶
皇清司九韶字仲文内黄人由嵗貢任山西潞安府推¶
<pb:KR2k0047_WYG_063-35b>¶
　　官值大同姜逆之亂全省震動九韶被執不屈賊¶
　　縳繫宻室九韶嚙指血作書請援師賊覺遂遇害¶
　　贈山西按察司僉事廕子入監康熈五十三年祀¶
　　鄉賢¶
　　李塤字士調湯隂人順治辛丑進士任福建尤溪¶
　　令善催科勤訓課遭耿逆之變嬰城固守為偽將¶
　　符天培所擒不屈死妻傅氏自縊事聞贈福建按¶
　　察司僉事傅氏贈宜人廕子耕以知縣録用于康¶
<pb:KR2k0047_WYG_063-36a>¶
　　熈三十五年與福寕總兵吳景福等共九員立祠¶
　　福州西門外春秋致祭雍正三年¶
　題¶
　　衛輝府¶
　商比干紂諸父見箕子諫不聼而為奴曰君有過而¶
　　不以死諫則百姓何辜乃直言諫紂紂怒曰吾聞¶
　　聖人之心有七竅信有諸乎遂殺之刳視其心¶
　周𢎞演衛人初授君命於外未返狄人逐衛懿公於¶
<pb:KR2k0047_WYG_063-36b>¶
　　榮澤見殺盡食其肉獨舍其肝演使還報於肝所¶
　　辭畢呼天而號盡哀而止曰若臣者獨死可耳遂¶
　　自剖出其肝以内懿公之肝乃死¶
　　孔逹衛人初晋之以衛救陳也討焉使人弗去曰¶
　　罪無所歸將加而師孔逹曰茍利社稷請以我説¶
　　遂縊而死衛人以説于晉而免衛人以為成勞復¶
　　室其子使復其位¶
　唐盧奕滑州人宰相懐慎少子天寳末為御史中丞¶
<pb:KR2k0047_WYG_063-37a>¶
　　安禄山陷東郡奕潛遣妻子懐印間道走京師自¶
　　朝服坐臺被禽將殺之即數禄山罪曰為人臣當¶
　　識逆順我不陷失節死何恨觀者恐懼奕臨難西¶
　　向再拜罵賊不絶口肅宗詔贈吏部尚書謚曰貞¶
　　烈¶
　宋杜貴共城人累官太尉政和三年賊犯縣境貴率¶
　　二子出禦力戰而死孫大志以功授侍衛親軍都¶
　　虞候仕至鄜州觀察使¶
<pb:KR2k0047_WYG_063-37b>¶
　元王遜志汲人翰林學士惲曽孫歴官監察御史初¶
　　為江西㢘訪副使召僉太常禮儀院元末京城不¶
　　守公卿出降遜志獨家居衣冠而坐其友王習來¶
　　告曰新朝寛大盍出詣官自言狀遜志斥之曰君¶
　　既自不忠又誘人為不義耶即日投井死¶
　　李鉉字伯鼎黎陽人守延平禽寕化寨寇及解福¶
　　州海冦圍進擊福安寨寇戰于政和泗州橋弗克¶
　　戰死事聞贈鎮國上將軍隴西郡公兄鈞字伯衡¶
<pb:KR2k0047_WYG_063-38a>¶
　　累以戰功至懐逺大將軍亦討砦寇於清流戰殁¶
　　閩人號曰雙忠¶
　明劉珏汲縣人以貢士任刑部照磨正徳中諌止南¶
　　巡廷杖死嘉靖元年詔贈刑部主事時輝縣李可¶
　　登為兵部司務亦以諫止南巡杖死¶
　　賀仲軾字景瞻獲嘉人萬厯庚戍進士初任醴泉¶
　　令有聲繼任青浦修海忠介瑞祠為文以見志歴¶
　　仕至武徳兵備道丁繼母艱歸寇氛横偪所在納¶
<pb:KR2k0047_WYG_063-38b>¶
　　欵偽官要仲軾入城大怒曰賊敢見我乎謂弟姪¶
　　曰道二仁與不仁而已矣出此入彼再無中立一¶
　　生功力視此一日吾家世受國恩國家有急不以¶
　　死報何以對吾皇何以見吾祖考况河北千里名¶
　　區豈可無一殉義之臣乎顧妻王氏妾李氏張氏¶
　　王氏曰吾將盡臣節願死者從吾徃遂登其别墅¶
　　巨柏庄樓扄户自盡妻妾俱相隨以次縊于梁間¶
　　是日天忽晝晦烈風折木發屋人以為忠憤所感¶
<pb:KR2k0047_WYG_063-39a>¶
　　云¶
　　吉永祚字紹鎮輝縣人以例貢任鳯縣主簿寇攻¶
　　城死難詔贈漢中衛經歴時有農夫牛徳富亦輝¶
　　縣人方執鋤田間驚聞莊烈帝凶問遽釋鋤號慟¶
　　走百泉之二閘躍入水死¶
皇清李實發字石林汲縣人明崇禎壬午舉人¶
國朝順治三年任湖廣襄陽推官秉性剛直臨事敢為¶
　　值逆弁作亂被執不屈罵賊而死事聞贈湖廣按¶
<pb:KR2k0047_WYG_063-39b>¶
　　察司僉事祀㐮陽名宦雍正三年祀鄉賢¶
　　懷慶府¶
　唐杜廙武渉人為鄭州録事叅軍死史思明之亂贈¶
　　吏部郎中¶
　宋傅察字公晦濟源人端重有特操為文温麗年十¶
　　八舉進士蔡京欲妻以女察峻拒之初調青州司¶
　　法㕘軍宣和中以吏部員外郎使金斡哩雅布脇之¶
　　拜察抗論不屈時白刃如林或捽之伏地衣&KR0209;盡¶
<pb:KR2k0047_WYG_063-40a>¶
　　裂而察愈立如植遂被害事聞贈徽猷閣待制謚¶
　　忠肅¶
　　史抗濟源人宣和末為代州沿邉安撫副使金兵¶
　　圍代急抗夜呼二子稽古稽哲曰吾昔語用事者¶
　　雁門宜擇帥増戍彼皆不吾省今城必陷吾將死¶
　　事汝軰亦勿以妻子為念而負國也二子泣曰惟¶
　　命明日城破父子三人突圍力戰死於城隅¶
　元閔本字宗先河内人性剛正敏給始為御史臺掾¶
<pb:KR2k0047_WYG_063-40b>¶
　　平反寃獄有聲五轉為吏部尚書移刑工二部皆¶
　　以能稱嘗上章乞謝事不允詔授集賢侍講學士¶
　　明兵薄京城乃北向再拜大書其職銜姓名于屋¶
　　壁與妻程氏及二女皆縊死¶
　明李英武陟人仕元為河南行樞宻院知院洪武初¶
　　歸附授沂州衛指揮僉事以戰功轉驍騎右衛十¶
　　四年從傅友徳征雲南攻楚雄大理俱有功㑹烏¶
　　撒諸蠻叛英率所部與上官實卜等力戰斬數百¶
<pb:KR2k0047_WYG_063-41a>¶
　　人而死詔贈鎮國將軍指揮使子堅尚大名公主¶
　　授駙馬都尉¶
　　楊之璋字荆岫河内人父初東以孝廉歴四川叅¶
　　政祀鄉賢之璋萬厯庚戍進士令三原清介自持¶
　　歴官户部主事時逆璫方張急請終養歸璫敗用¶
　　薦起歴禮部郎中例當補京卿首揆張至發欲邀¶
　　一見之璋不可曰古無呈身御史今豈有識面京¶
　　堂耶即以病告少宗伯顧鍚疇持其章不上之璋¶
<pb:KR2k0047_WYG_063-41b>¶
　　自投牒騎驢竟去所著静業二十巻崇禎末流賊¶
　　襲懷被執不屈死¶
　　李世藩懐慶衛千户年少文弱如諸生而精悍敢¶
　　戰崇禎末禦賊靈寳為伏弩中股世藩㧞矢奮進¶
　　復中臂猶力戰及中腦折楛殿軍全歸腦鏃潰不¶
　　可藥士皆泣下而藩意氣自如越數日卒¶
　　朱載堙宗室也崇禎末闖賊陷城被執大罵而死¶
　　何炳若河内人由嵗貢司訓霍邱城陷罵賊而死¶
<pb:KR2k0047_WYG_063-42a>¶
　　贈國子監學錄妻潘氏亦縊以殉¶
　　閻士選濟源人由嵗貢任河南鞏縣教諭闖冦攻¶
　　鞏堅守八晝夜城陷被執不屈死祀鄉賢¶
　　李毓梁字喬選孟縣人崇禎壬午舉人流冦陷京¶
　　師下令徵赴西安授官偽令促之急乃遣妻與二¶
　　子送母入山岩囑之曰善事老母入室取片紙大¶
　　書曰聖恩深重背之不忍老母年髙逃則不能惟¶
　　有一死可謝君親遂自縊祀鄉賢¶
<pb:KR2k0047_WYG_063-42b>¶
　　錢養士字望雲孟縣人諸生闖冦圍城養士登陴¶
　　固守城陷被執罵賊死同時死難者諸生劉國檄¶
　　馬雲路閻善先李化邦又河内義民郜天徳父子¶
　　五人同罵賊死其禦冦戰死者張鵬翀趙湛等罵¶
　　賊死者濟源諸生李養麟李存心石天禄張内實¶
　　許士彦等各詳府縣志¶
皇清丁運昌懐慶人明崇禎壬午舉人¶
國朝初任袁州府推官值金聲桓之變被執不屈死之¶
<pb:KR2k0047_WYG_063-43a>¶
　　李生榮河内人康熈五十六年五月攻宜陽神後¶
　　寨奮勇先登腹受炮傷卒雍正三年¶
　題¶
　　劉起鳯河内人康熈五十六年七月攻渑池縣三¶
　　架山奮不顧身猝遇炮火力戰身殁雍正三年¶
　題¶
　　孫起龍河内人康熈五十六年六月攻閿鄉縣髙¶
　　栢寨臨陣争先不避矢石猝遇鎗火頭顱為碎雍¶
<pb:KR2k0047_WYG_063-43b>¶
　　正三年¶
　題¶
　　李如羙河内人康熈五十六年七月與劉起鳯等¶
　　共攻渑池縣三架山神勇百倍以飛鎗傷項殁于¶
　　陣雍正三年¶
　題¶
　　河南府¶
　漢种拂字穎伯洛陽人司徒暠子初為司𨽻從事拜¶
<pb:KR2k0047_WYG_063-44a>¶
　　宛令政有能名累遷光禄大夫初平元年晉司空¶
　　以地震䇿免復為太常李傕郭汜之亂長安城潰¶
　　百官多避兵衝拂揮劒而出曰為國大臣不能止¶
　　戈除暴致使賊刃向宫去欲何之遂戰而死¶
　　种劭字申甫洛陽人拂子少知名獻帝初拜侍中¶
　　轉議郎出為益凉二州刺史㑹父拂與李傕郭汜¶
　　戰死劭遂不之官服終徵為少府大鴻臚皆不受¶
　　曰昔我父以身殉國吾為臣子不能除殘復怨何¶
<pb:KR2k0047_WYG_063-44b>¶
　　面目朝覲明主哉遂與左中郎劉範諫議大夫馬¶
　　宇等共攻傕汜以報父仇與汜戰于長平觀下軍¶
　　敗死之¶
　唐畢炕偃師人天寳末為廣平太守拒安禄山城陷¶
　　死之贈户部尚書¶
　　姚誾洛陽人仕城父令與張巡同守睢陽累加東¶
　　平太守及城陷死難徳宗時贈潞州大都督¶
　　劉廼伊闕人少頴悟日誦六經數千言善文詞為¶
<pb:KR2k0047_WYG_063-45a>¶
　　時所推徳宗幸奉天迺卧疾私第朱泚遣人召之¶
　　固稱疾篤聞車駕幸梁州自投于牀下搏膺呼天¶
　　不食卒謚忠惠¶
　宋康保裔洛陽人祖志忠唐長興中討王都戰殁父¶
　　再遇為龍㨗指揮使從太祖征李筠亦死於兵保¶
　　裔謹厚好禮善騎射宋初累以軍功領彰徳軍節¶
　　度使後為髙陽關都部署契丹兵大入戰於河間¶
　　圍之數重左右勸易甲潰圍保裔曰臨難無茍免¶
<pb:KR2k0047_WYG_063-45b>¶
　　遂决戰二日兵盡矢絶而死太祖震悼贈侍中子¶
　　繼英繼彬繼明皆至顯官¶
　　劉保勲字修業河南人父䖏譲仕晉為樞宻使保¶
　　勲年十餘嵗攝潞州左司馬父卒補供奉官習刑¶
　　名之學頗工詩太宗朝以諫議大夫權知開封府¶
　　累遷御史中丞知幽州行府事㑹王師失利保勲¶
　　死于難其子利渉以救父不克亦死端拱初贈工¶
　　部侍郎¶
<pb:KR2k0047_WYG_063-46a>¶
　　耿昭化河南人仕為蜀州司户叅軍盗據城欲脅¶
　　以官昭化大罵至㫁手足而死¶
　　耿傅河南人昭化子少喜俠尚氣初以父廕累官¶
　　通判儀州徙慶州趙元昊入冦叅任福行營軍事¶
　　諸將失利或勸傅避之傅愈前指顧自若被數創¶
　　乃死先是作書遺福戒其持重及殁韓琦得其書¶
　　於軍中奏上之詔贈右諫議大夫官其四子¶
　　种朴洛陽人以父諤任右班殿直累遷熈河蘭㑹¶
<pb:KR2k0047_WYG_063-46b>¶
　　鈐轄兼知河州時蕃部叛屬羌阿章入冦帥向宗¶
　　回使朴徃討至州纔二日以賊鋒方鋭且盛寒欲¶
　　姑徐之而宗回馳檄至六七不得已遂出兵羌知¶
　　朴来伏以待朴遇伏首尾不相應殊死戰為賊所¶
　　殺事聞贈雄州防禦使官其後十人¶
　　种師中字端孺洛陽人少保師道弟歴知環濵邠¶
　　州奉寧軍承宣使金尼瑪哈至太原詔師中由井陘¶
　　道出師與姚古犄角進次平定軍乗勝復夀陽榆¶
<pb:KR2k0047_WYG_063-47a>¶
　　次留屯真定時尼瑪哈避署雲中覘者以為將遁樞¶
　　宻院數遣使督師中出戰且責以逗撓師中嘆曰¶
　　逗撓兵家大戮也吾結髪從軍今老矣忍受此罪¶
　　乎卽日辦嚴抵夀陽之石坑為金人所襲五戰三¶
　　勝囘趨榆次兵饑甚敵偵知之悉衆力攻師中獨¶
　　以麾下死戰身被四創力疾鬬死劉韐言師中聞¶
　　命即行奮不顧身雖古忠臣不過也請加優贈以¶
　　勸死國者詔贈少師諡莊愍¶
<pb:KR2k0047_WYG_063-47b>¶
　　郭忠孝字立之洛陽人受易中庸於程頥少以父¶
　　䕃得補官舉進士累遷河東路提舉坐事免靖康¶
　　初召為軍器少監入對以和議為非力陳追擊之¶
　　策改永興軍路提㸃刑獄及敵人攻永興兵寡或¶
　　勸忠孝以監司出巡可以避禍忠孝不答與經畧¶
　　唐重分城而守城陷死之贈大中大夫¶
　　翟興字公祥伊闕人徽宗時與弟進應募擊賊號¶
　　大翟小翟以保䕶陵寢功累官京西安撫等使兼¶
<pb:KR2k0047_WYG_063-48a>¶
　　知河南府紹興初劉豫將遷汴隂遣人殺興事聞¶
　　贈保信軍節度使興為將多勇畧軍食或不繼激¶
　　以忠義無不奮厲在河南累年敵人不敢犯諸陵¶
　　子琮沉勇有父風繼興為鎮撫使¶
　　翟進伊闕人興弟累以戰功進西京北路制置使¶
　　兼知河南府㑹巨冦楊進擁兵數萬殘害汝洛間¶
　　分兵犯進營進追之破賊四砦馬驚墜塹為賊所¶
　　害贈忠州刺史官其後五人¶
<pb:KR2k0047_WYG_063-48b>¶
　　張玘澠池人建炎中以家財募兵破敵人從者數¶
　　千時翟興制置西京玘以衆屬焉敵兵渡河玘禦¶
　　之白浪口敵將取商州玘佐統制董先禦之九戰¶
　　九㨗累功遷唐州馬歩軍副總管又從岳飛復西¶
　　京六州平湖賊鍾子義等後與敵人戰於海州中¶
　　流矢卒孝宗命祠於戰所贈清逺軍承宣使子世¶
　　雄亦殁於符離之戰贈武節大夫¶
　元楊樸字文素河南人早以文學推擇為吏官至滁¶
<pb:KR2k0047_WYG_063-49a>¶
　　州全椒縣尹時守滁行省叅政額森縱酒不理軍¶
　　事及盗陷城樸度必死盡殺其妻女朝服坐堂上¶
　　盗欲降之樸指妻女示曰我已戕妻孥&KR0184;一死肯¶
　　為賊屈乎乃連唾賊面賊縶之倒懸樹上割其肉¶
　　至盡猶大罵不絶¶
　　劉濬字濟川河南人為連江縣廵檢至正中賊帥¶
　　王喜冦閩濬與仲子健將兵拒賊三戰三㨗已而¶
　　衆潰被執濬罵賊而死賊義之舍健健歸盡㪚家¶
<pb:KR2k0047_WYG_063-49b>¶
　　財結死士百人詐流丐賊中夜半發火大譟賊驚¶
　　擾健手斬殺其父者事聞贈濬福建行省檢校官¶
　　命有司立祠嵗時致祭授健古田縣尹¶
　明王古寳字士賢嵩縣人元至正時隠居教授為伊¶
　　川書院山長洪武初詔授詹事府為諸王傅陞禮¶
　　部尚書留傅懿文太子又留傅太孫及建文即位¶
　　以老乞歸靖難兵起痛哭吐血卒¶
　　程本立字厚道洛陽人洪武時舉明經補周府引¶
<pb:KR2k0047_WYG_063-50a>¶
　　禮進長史坐事謫雲南長官司吏目後徵入翰林¶
　　纂修改江西按察司副使未至任聞靖難兵入京¶
　　自經死¶
　　王冕字服周洛陽人正徳丁丑進士授萬安知縣¶
　　宸濠叛諸郡縣多望風遁冕招募勇敢數千人從¶
　　都御史王守仁追𠞰㑹戰于鄱陽湖濠軍殊死戰¶
　　冕乘風縱火濠敗衂趨還南昌冕率所部兵遏而¶
　　禽之後遷兵部主事命守山海闗妖人作亂遇害¶
<pb:KR2k0047_WYG_063-50b>¶
　　撫臣上其事詔贈光禄寺少卿¶
　　馮奮庸宜陽人諸生性醇謹聞同郡張信民倡道¶
　　澠池負笈從遊後即設科於正學書院澠諸生半¶
　　出其門及冦䧟城為賊所執奮庸以大義責賊賊¶
　　強之跪遂大罵賊怒磔之一門悉被害所著有觀¶
　　燈説格物圖説行世¶
　　王從善洛陽人萬厯中任伏羌知縣時&KR0624;賊作亂¶
　　有司率閉門自保從善獨引兵拒賊敗之次日賊¶
<pb:KR2k0047_WYG_063-51a>¶
　　復至誘從善陷伏中力戰死¶
　　吳世揚洛陽人崇禎中任黄縣知縣值兵亂圍城¶
　　世揚竭力捍禦傷賊甚多數日城陷赴井死賊出¶
　　其尸磔之事聞贈太常卿廕其子燦入監¶
　　呂維祺字介孺新安人萬厯癸丑進士吏部主事¶
　　歴官兵部尚書崇禎間僑寓洛陽流冦攻城或請¶
　　踰北城去不從城陷被執至西門遇邑紳張炳星¶
　　呼其字曰東井亦至此耶名節至重斷不可屈膝¶
<pb:KR2k0047_WYG_063-51b>¶
　　偷生張頷之旋遇福王語更切擁至賊所羣賊按¶
　　之跪維祺張两目視天屹不動賊怒曰死在旦夕¶
　　尚倔強耶維祺曰吾恨不誅賊以貽君親憂死豈¶
　　吾所怖哉遂遇害事聞予祭塟謚忠節¶
　　呂維祮新安人維祺弟天啓中選貢為樂平令城¶
　　破死之贈按察司僉事¶
　　劉芳奕洛陽人天啓甲子舉於鄉慷慨有大畧仕¶
　　昌樂令歸里流冦破城北向自盡¶
<pb:KR2k0047_WYG_063-52a>¶
　　來秉衡洛陽人天啟甲子舉人闖賊破洛為偽將¶
　　劉宗敏所執廹授偽官秉衡大罵不從遂以火爇¶
　　鐵索加其脛立死孀母劉氏妻吴氏一子同時遇¶
　　害¶
　　郭顯星字冲斗洛陽人舉人初署許州學正擢翰¶
　　林院孔目未任里居值闖寇陷洛被執不屈死時洛¶
　　陽舉人荀良翰諸生秦道興董躬行及郭應第亦¶
　　以城破殉難又洛陽貢生任中蛟任伊陽訓導城¶
<pb:KR2k0047_WYG_063-52b>¶
　　破死於官¶
　　姚若時字揆夫鞏縣人萬厯癸卯舉人任鳯陽府¶
　　通判致仕居魯莊村崇禎十三年士冦李際遇為¶
　　亂若時被執賊誘之降罵不絶口遂遇害其族人¶
　　姚麟徵姚丕烈姚丕振等皆諸生禦賊為賊所屠¶
　　麟徵一門四十口俱投井死¶
　　張讚字葆赤永寕人萬厯己酉舉人順天府治中¶
　　崇禎末年值冦變被執不屈死之其子太學生祚¶
<pb:KR2k0047_WYG_063-53a>¶
　　延同日殉父死¶
　　李中正盧氏人萬厯己未進士兵部主事流冦破¶
　　城慷慨死節¶
　　趙建極永寕人萬厯己未進士任山西左布政使¶
　　崇禎甲申死難¶
　　湯九州嵩縣人崇禎時為援𠞰副總兵與左良玉¶
　　𠞰冦入九臯山陷陣力戰死¶
　　靳謙吉盧氏人登鄉薦崇禎癸酉城䧟被執不屈¶
<pb:KR2k0047_WYG_063-53b>¶
　　死之贈光禄寺丞¶
　　孫挺生孟津人誥封奉政大夫分廵川北道冦至¶
　　孟津廹挺生降挺生抗節罵賊死冦亂時其禦戰¶
　　力竭死難者有嵩縣魏如友李佩玉諸生張徳崇¶
　　劉月江登封景養育盧氏常省身王衍範常嘉元¶
　　孫孕秀罵賊死者有新安馬明山宜陽馬足輕¶
　　武同芳偃師人諸生崇禎間倡先守城城陷被賊¶
　　執賊殺其母芳噴血罵賊賊怒支離其體時諸生¶
<pb:KR2k0047_WYG_063-54a>¶
　　劉芳名被執猶手擊賊為賊支解極慘妻張氏投¶
　　井死其罵賊被磔死者又有諸生藺完馪及妻張¶
　　氏諸生王光顯藺相裔張一鷺張一鵬牛一元張¶
　　毓粹及裴君合等禦賊為賊磔者諸生藺挺粹及¶
　　劉芳世等各詳府縣志¶
皇清史良植洛陽人順治丙戌進士仕廬州府英山縣¶
　　時值冦變植率鄉兵攻𠞰一日三戰為冦所擒罵¶
　　賊被磔奉¶
<pb:KR2k0047_WYG_063-54b>¶
㫖諭祭恩廕¶
　　常庚洛陽人舉人任廬陵知縣值金逆亂城陷死¶
　　之奉¶
㫖諭祭廕其子昌祚入監¶
　　南陽府¶
　漢岑彭字君然棘陽人王莽時守本縣長漢兵起從¶
　　光武平河北及即位拜廷尉與吴漢等收洛陽討¶
　　平南方進封舞陽侯後與吳漢圍隗囂公孫述遣¶
<pb:KR2k0047_WYG_063-55a>¶
　　將救囂彭奉勅擊蜀長驅入闗徑㧞舞陽全蜀震¶
　　駭述大驚曰是何神也乃使客夜刺殺彭賜諡壯¶
　　侯子遵嗣徙封細陽侯帝思彭功復封遵弟淮為¶
　　榖陽侯¶
　　来歙字君叔新野人更始即位以歙為吏從入闗¶
　　數言事不用以病去更始敗東詣洛陽光武見歙¶
　　大喜拜大中大夫使説隗囂歸漢囂遂遣子恂入¶
　　質既而囂叛以精兵襲破囂隴西平進攻公孫述¶
<pb:KR2k0047_WYG_063-55b>¶
　　蜀人大懼使客刺歙未死馳召盖延屬以軍事歙¶
　　自書表言理國以得賢為本薦段㐮骨鯁可任投¶
　　筆抽刀而絶帝聞驚悼贈歙中郎將征羌侯印綬¶
　　諡曰節侯子褎嗣帝嘉歙忠節復封歙弟由為宜¶
　　西侯¶
　南北朝樂子雲淯陽人仕梁為江陵令除光禄&KR0056;魏¶
　　尅江陵衆奔散呼子雲子雲曰終為禽矣不如守¶
　　以死節遂仆地死於馬足之下¶
<pb:KR2k0047_WYG_063-56a>¶
　唐張巡南陽人天資髙邁畧細節開元末擢進士為¶
　　清河令調眞源安禄山反廵率吏士起兵時吴王¶
　　祗奉詔督河南諸郡兵廵與单父尉賈賁募豪傑¶
　　應之祗因表廵經畧兗以東軍事令狐潮為雍丘¶
　　令降賊而雍丘旋為廵所據潮率衆四萬圍之大¶
　　小數百戰竟破走潮廵以雍丘小久困無儲蓄乃¶
　　㧞衆保寧陵賊追之戰寧陵北斬將二十殺萬人¶
　　有詔拜廵主客郎中河南節度副使賊將尹子竒¶
<pb:KR2k0047_WYG_063-56b>¶
　　將勁兵十餘萬攻睢陽睢陽守許逺告急廵自寧¶
　　陵悉兵赴之賊敗遁進廵御史中丞未幾賊攻圍¶
　　益急或請棄城而東廵遠與計曰睢陽江淮保障¶
　　棄之去賊乗勝前馳是無江淮也且我饑羸即走¶
　　必不逺不如堅守以待援兵于是日賦士米一勺¶
　　雜茶紙食之茶紙盡乃食馬馬盡羅雀掘䑕煑鎧¶
　　弩以食廵出愛妾殺以饗士人知必死終莫有叛¶
　　者所餘纔四百人賊登城士病莫能興廵西向拜¶
<pb:KR2k0047_WYG_063-57a>¶
　　曰臣力竭矣生無以報陛下死當為厲鬼以殺賊¶
　　城遂䧟與逺被執子竒好謂巡曰聞公力戰大呼¶
　　皆輙裂嚼齒齒皆碎何至是也廵罵曰有之吾欲¶
　　吞逆賊顧力屈耳子竒怒以刀抉其口齒存者僅¶
　　三四廵罵不絶口與姚誾雷萬春等三十六人同¶
　　日死時年四十九事聞詔贈揚州大都督¶
　元富珠哩逺順陽人父翀見儒林志逺以廕調秘書¶
　　郎轉襄陽縣尹未行南陽賊起逺以忠義自奮傾¶
<pb:KR2k0047_WYG_063-57b>¶
　　財募丁壯得千餘人與賊拒戰俄而賊大至遂被¶
　　害¶
　明鐵鉉鄧州人洪武中由國子生授禮科給事中調¶
　　都督府斷事嘗讞疑獄立白太祖喜字之曰鼎石¶
　　建文初為山東叅政靖難兵起破李景隆䧟徳州¶
　　城戍皆望風潰遂攻濟南鉉乗城守禦盡毁燕兵¶
　　攻具燕兵發大礮擊城鉉書太祖髙皇帝牌懸城¶
　　上相顧不敢發燕王憤甚堰濟水灌城鉉乃詐降¶
<pb:KR2k0047_WYG_063-58a>¶
　　誘燕王進城伏壯士城上以呼千歳為號急下鐵¶
　　板而别設伏撤橋謀盡殱燕衆既而板中王馬首¶
　　得逸去鉉率衆掩擊大敗之斬獲無算遂復德州¶
　　進兵部尚書復與盛庸大敗燕王于東昌斬大將¶
　　張玉燕王遁歸北平由他道入京師購得鉉檻至¶
　　反坐廷中責之跪不可剸其膝責之反顧又不可¶
　　劘其耳鼻寸磔之至死罵不絶口宣德中諡忠烈¶
　　任賢裕州人𢎞治中鄉舉累官監察御史以内艱¶
<pb:KR2k0047_WYG_063-58b>¶
　　歸正徳六年流賊掠境賢分城禦守及城䧟力戰¶
　　死詔贈太僕寺少卿仍命有司立祠祀之¶
　　吳阿衡字隆㣲裕州人萬厯己未進士初授山東¶
　　淄川知縣調繁歴城平白蓮妖黨行取湖廣道御¶
　　史歴官兵部侍郎薊遼總督以失墻子路殉難死¶
　　諡忠毅¶
　　許宣字簡臣内鄉人流賊䧟南陽許氏居山寨固¶
　　守宣族人承業倡義入鄧州執偽官戮之莊烈帝¶
<pb:KR2k0047_WYG_063-59a>¶
　　手詔授都司為諸道勸宣與弟宷官等襲内鄉擒¶
　　送偽知縣主簿賊帥怒併力攻寨將破宷生母常¶
　　氏投井死宷繞井悲號隨入井妹許氏嫁李占鰲¶
　　寡居依母兄自縊不死賊斷䋲墜欲脅辱氏大罵¶
　　賊刃交下析骸死宣及妻鍾氏官及妻陳氏皆遇¶
　　害事聞贈宣宷官皆知縣¶
　　趙廷璧字相如内鄉人崇禎癸酉舉人歴任長沙¶
　　僉事武岡城䧟廷璧及妻吉氏子燝媳馬氏俱死¶
<pb:KR2k0047_WYG_063-59b>¶
　　之¶
　　陳預抱舞陽人諸生賊圍城急母段氏先投井預¶
　　抱及弟預養預懷曁預抱妻黄氏子黙通預養妻¶
　　馬氏子黙恒黙言相繼投井死其禦冦被執罵賊¶
　　死者有南陽舉人王明物諸生周讜南召諸生孟¶
　　繼孔鄧州諸生丁如浣丁一統張五美王鍾祥州¶
　　民海成王之章唐廷俊内鄉諸生符光宏裕州諸¶
　　生樊中萃張培其城䧟不屈死者内鄉申爾忠諸¶
<pb:KR2k0047_WYG_063-60a>¶
　　生許起龍許惟一許士俊王鯨鄭培等裕州諸生¶
　　石莪唐啟中等各詳府州縣志¶
皇清張奎鄧州人任都司于辰州殉節奉¶
㫖歸塟南陽故里¶
　　汝寧府¶
　漢翟義字文仲上蔡人丞相方進少子以父任為郎¶
　　歴遷至河南太守青州牧徙東郡太守所至著名¶
　　有父風烈平帝崩王莽居攝義自以宰相子守大¶
<pb:KR2k0047_WYG_063-60b>¶
　　郡父子受漢厚恩當為國討賊以安社稷遂與姊¶
　　子同邑陳豐謀舉兵西誅不當攝者選宗室子孫¶
　　輔而立之豐年十八勇壯許諾遂奉嚴鄉侯劉信¶
　　舉兵討莽不克而死又見名宦志¶
　　陳蕃字仲舉乎輿人年十五閒䖏一室蕪穢不治¶
　　父友薛勤曰孺子何不灑掃曰大丈夫處世當掃¶
　　除天下安事一室後以太尉李固表薦拜議郎為¶
　　樂安太守延熹中歴仕至尚書僕射進太尉㑹李¶
<pb:KR2k0047_WYG_063-61a>¶
　　膺等以黨事下獄蕃上疏極諌遂策免永康元年¶
　　竇太后臨朝以蕃為太傅録尚書事與竇武謀誅¶
　　曹節等不克遂遇害¶
　　伍孚字徳瑜汝南人官越騎校尉忿董卓凶毒志¶
　　手刃之乃朝服懷刃見卓孚語畢辭去卓起送至¶
　　閣以手撫其背孚因出刄刺之不中卓自奮得免¶
　　急呼左右執殺孚而大詬曰爾欲反耶孚大言曰¶
　　恨不得磔裂奸賊于都市以謝天地言未卒而斃¶
<pb:KR2k0047_WYG_063-61b>¶
　　袁秘字永寕汝南人仕為郡門下議郎黄巾賊起¶
　　秘從太守趙謙擊之軍敗與功曹封觀等七人皆¶
　　死詔旌秘等門閭號曰七賢¶
　三國傅彤義陽人仕蜀漢為將軍章武初從昭烈帝征¶
　　吳敗于猇亭彤為後殿兵衆盡死彤氣益烈吳人¶
　　使降彤罵曰吳狗安有漢將軍而降者遂死之¶
　　傅僉義陽人彤子以彤死節拜為左中郎景耀末¶
　　為陽安闗口守將魏鍾㑹督兵至漢中使䕶軍胡¶
<pb:KR2k0047_WYG_063-62a>¶
　　烈攻闗口僉拒守其下蔣舒率衆迎降烈乗虗襲¶
　　城僉格鬬而死¶
　晉周顗字伯仁安成人安東將軍浚子少有重名神¶
　　采秀徹初襲父爵武城侯拜秘書郎元帝鎮江左¶
　　時徵為軍諮祭酒累遷吏部尚書逮王敦搆逆顗¶
　　以忠義折之遂被害及敦卒追贈左光禄大夫儀¶
　　同三司諡曰康子閔方直有父風仕至尚書左僕¶
　　射卒諡曰烈¶
<pb:KR2k0047_WYG_063-62b>¶
　宋舒繼明羅山人性慷慨有志節少以善射名紹興¶
　　間守信陽偽齊劉豫襲郡城矢盡被擒罵賊而死¶
　　陳亨祖淮寧人紹興末官軍已復蔡州亨祖起兵¶
　　據淮寕殺金知州完顔頁嚕以城歸宋授知淮寕¶
　　府金兵攻城亨祖力戰死之舉家五十餘人皆死¶
　　詔立廟光州賜額曰憫忠¶
　元張桓字彦威汝寕人先世本眞定人父木知汝寕¶
　　府因家焉桓以國子生釋褐入補中書掾累官陕¶
<pb:KR2k0047_WYG_063-63a>¶
　　西行臺監察御史以言事不合歸汝寕盗起桓避¶
　　之確山賊乆知桓名襲獲之羅拜請為帥弗聼囚¶
　　六日擁至渠魁前桓直趨據榻坐與之抗論順逆¶
　　賊徒捽桓起跪桓仰天大哭罵叱彌厲賊猶不忍¶
　　殺強之一揖桓瞋目曰吾恨不能斬逆首肯聼汝¶
　　誘脅折腰耶賊遂刺之死事聞贈禮部尚書諡忠¶
　　潔¶
　明逯得山汝陽人少負大志明初以功陞管軍鎮撫¶
<pb:KR2k0047_WYG_063-63b>¶
　　進討偽漢從戰鄱陽湖以死廟祀康郎山贈武節¶
　　將軍驍騎尉汝陽縣子¶
　　趙敏字子聰汝陽人工部侍郎毅子年二十舉于¶
　　鄉授兵部主事靖逺伯王驥征麓川敏叅謀軍事¶
　　師旋擢吏部郎中後以土木之難陷陣而死景泰¶
　　元年贈奉直大夫廕子入監時同死難者有太醫¶
　　院判貴茂亦汝陽人贈廸功郎¶
　　徐文英字景華西平人成化丁未進士官至苑馬¶
<pb:KR2k0047_WYG_063-64a>¶
　　寺少卿致仕里居正徳六年流賊掠境文英率鄉¶
　　兵禦之失利遇害詔贈太僕寺卿仍命有司立祠¶
　　祀之¶
　　張来儀遂平人正徳初仕四川羅江縣知縣以亷¶
　　能稱㑹蜀冦青頭保為亂司府檄来儀於劒州禦¶
　　之兵敗被執令儀跪儀詈不絶口遂被害祀鄉賢¶
　　東紳西平人諸生正徳六年流冦攻城率闔學諸¶
　　生詣邑宰王佐陳大義誓以死守及城䧟佐死之¶
<pb:KR2k0047_WYG_063-64b>¶
　　紳猶率衆巷戰死事聞勅命立祠祀王佐紳從祀¶
　　焉時有遂平人李斌亦與賊戰被執罵賊磔死¶
　　安如嵩確山人萬厯己酉舉人任陕西眞寧知縣¶
　　題陞鞏昌府同知代署階州甫三日大冦蝎子塊¶
　　數萬突至州城池淺惡如嵩督守力竭死之¶
　　劉璧確山人恩貢任湖廣岳州通判陞漢陽知府¶
　　未之任張獻忠攻岳州璧與廵按劉熙祚堅拒三¶
　　月糧盡城䧟被執不屈至死罵不絶口子泰時年¶
<pb:KR2k0047_WYG_063-65a>¶
　　十四亦死焉¶
　　朱榮祖汝陽人初為郡班役以累有戰功授遊擊¶
　　團練鄉勇值土冦至謀刈麥以困斃城中太守李¶
　　燦用計賺賊入城縛賊首殷守祖等五十八人盡¶
　　殺之榮祖謀力居多後城䧟偕妻孫氏登樓自焚¶
　　死¶
　　袁永基字綿祚汝陽人以祖功襲爵汝寕千户闖¶
　　賊䧟汝出短兵巷戰身被數創死母王氏投井死¶
<pb:KR2k0047_WYG_063-65b>¶
　　子世䕃亦與難時罵賊死義者有汝陽諸生馬駿¶
　　上蔡諸生張址葛䔗生父子趙應運李思顯彭凌¶
　　碧周奭曹震南西平諸生王之棟夫婦楊積石夫¶
　　婦劉漢英夫婦吳静明夏名文等各詳府縣志¶
　　劉洪啟西平人崇禎時流冦猖獗以縣委千總嘗¶
　　率其黨夜砍賊營動獲馬匹甲胄賊恒苦之每夜¶
　　必相誡曰防西平劉扁頭洪啟驍勇性寛大喜豪¶
　　傑賊騎多降之又収各州縣土寨營頭精鋭遂成¶
<pb:KR2k0047_WYG_063-66a>¶
　　大壘時闖賊所至糜爛惟洪啟屢戰有功封河南¶
　　勸農總兵後以戰死¶
　　汝　州¶
　明李士才郟縣人天啟甲子舉人知魚臺縣陞徽州¶
　　府同知未赴任適縣被冦殉難¶
　　袁象斗字天辰魯山人崇禎癸酉舉人壬午城䧟¶
　　不屈死妻梁氏亦自縊¶
　　李徳笥字彛繡寳豐人崇禎丙子舉人壬午賊破¶
<pb:KR2k0047_WYG_063-66b>¶
　　城被執以石灰書石上云君親不可忘冦讎急當¶
　　齧竪笏擊賊頭伸吾常山舌伺賊寐刺之不得被¶
　　殺至死罵不絶口¶
　　李猷吉字純伯寳豐人由貢生為南陽教諭崇禎¶
　　庚辰流冦䧟南陽猷吉曰明倫堂吾死所也整冠¶
　　升堂帶未及束而賊至逼降猷吉唾罵賊怒刄之¶
　　頭已墜矣身猶依柱挺立不仆祀鄉賢¶
　　朱續川汝州人明宗室流賊破城舉家縊死¶
<pb:KR2k0047_WYG_063-67a>¶
　　譚國政汝州衞鎮撫城破闔家自焚死¶
　　趙含玉寳豐人率鄉兵與流冦力戰死邑頼保全¶
　　立祠以祀¶
　　王四郟縣人充夲縣練總與劉守度蔡八征土冦¶
　　戰死同時禦賊死難者郟縣高凌雲守節不屈死¶
　　者汝州指揮使錢繼羙百户梁翰臣諸生劉若時¶
　　李寰及妻張氏女潤淵郭如嵩魯山諸生申嵩秀¶
　　及妻袁氏李淳儒及妻馬氏閻如玉及妻常氏尹¶
<pb:KR2k0047_WYG_063-67b>¶
　　徳懋趙真才郟縣賈時俊寳豐貢生陳佐舜等各¶
　　詳州縣志¶
　　陳　州¶
　周洩冶陳大夫時陳靈公與孔寧儀行父通于夏姬¶
　　𠂻其衵服以戲于朝冶驟諫曰公卿宣淫民無效¶
　　焉且聞不令君其納焉公怒殺之¶
　南北朝殷孝祖長平人少有氣幹仕宋以軍功累遷¶
　　兖州刺史明帝即位四方多叛朝野憂危司徒叅¶
<pb:KR2k0047_WYG_063-68a>¶
　　軍荀僧韶請徵孝祖入朝從之孝祖聞命即日棄¶
　　妻子率文武二千人入都人情于是大安拜冠軍¶
　　將軍時賊據赭圻孝祖與戰中流矢死贈建安縣¶
　　侯諡曰忠¶
　宋謝貺陳州人欽宗時提㸃京西北路刑獄㑹金兵¶
　　攻汝州貺領兵徃援戰死¶
　明馬呈瑞西華人天啟甲子舉人明末城破不屈死¶
　　入忠烈祠¶
<pb:KR2k0047_WYG_063-68b>¶
　　王繼東字懐西沈邱人天性純孝立志端方值流¶
　　冦猖獗倡士民築壘固守冦不能入崇禎十年十¶
　　一月冦擁衆力攻衆寡不敵遂遇害祀鄉賢¶
皇清楊逵字三川沈丘人由貢生授大同通判駐朔州¶
　　姜瓖叛鄰邑皆附逵執義不從賊臠殺之事聞¶
　　贈按察司¶
賜祭廕一子¶
　　許　州¶
<pb:KR2k0047_WYG_063-69a>¶
漢韓千秋潁川人濟南相擊南越戰死¶
　　韓延年潁川人千秋子武帝以千秋死戰故封延¶
　　年為成安侯天漢二年從李陵出擊匃奴以五千¶
　　人闘單于三萬衆横行浚稽山一日數十合戰閲¶
　　四五日陵軍以無救敗陵降延年戰死¶
　晉鐘雅字彦青長社人少孤好學有才智舉四行初¶
　　除汝陽令入為著作佐郎明帝末累遷御史中丞¶
　　直法䋲違百僚憚之進拜驍騎將軍蘓峻之亂侍¶
<pb:KR2k0047_WYG_063-69b>¶
　　衛天子或勸之去雅曰君危不能濟遁逃茍免不¶
　　可卒死於難追贈光禄勲其後以家貧詔賜布帛¶
　　百疋子誕官至中軍叅軍¶
　唐張善相襄城人世亂起兵許州歸唐授伊州總管¶
　　王世充攻之城䧟被執罵賊見殺封其子㐮城郡¶
　　公¶
　明宋鑑字孔昭許州人天順六年入監授平江知縣¶
　　流賊掠境鑑出戰於梓岡身中七鎗猶力戰不已¶
<pb:KR2k0047_WYG_063-70a>¶
　　賊駭異遂退鑑亦仆地輿至署而死事聞贈岳州¶
　　府通判録一子入監¶
　　劉校字宗夏郾城人正徳辛未進士授刑部主事¶
　　值武宗南狩校上章諫沮上震怒罰跪午門外五¶
　　日廷杖死世宗嗣位追　贈尚寳司少卿録一子¶
　　入監¶
　　邢國璽字韞斯長葛人崇禎甲戍進士令山東濰¶
　　縣創築石城著有勞績後晉東萊兵備道奉部咨¶
<pb:KR2k0047_WYG_063-70b>¶
　　監軍入援道過龍岡突遇賊鋒國璽身先士卒被¶
　　圍刃鏃交加身被十創墜馬死子諸生為法為憲¶
　　流冦至長葛為法兄弟與舉人孟良屏李青芝貢¶
　　生黄朝聘等守城殺賊城䧟被禽俱罵賊死¶
　　李豫字伯和郾城人崇禎甲戍進士授刑部主事¶
　　簡恤山東多釋疑獄擢御史廵按山西以直忤時¶
　　左遷西寧道副使塟親歸里聞闖賊䧟京師慟哭¶
　　不食死祀鄉賢¶
<pb:KR2k0047_WYG_063-71a>¶
　　李光閭字䋲麓襄城人闖賊䧟城光閭抱書急趋¶
　　學宫曰此吾死所也投泮水死¶
皇清郭萬國許州人由諸生隨軍著績任貴州銅仁令¶
　　歴任黔中所至有聲旋陞江西饒州知府涖任甫¶
　　十二日而耿逆偽將程鳯糾衆攻城城中守兵僅¶
　　八百萬國統家人血戰身中十六槍力竭死事聞¶
予祭𦵏　贈光禄寺卿廕子琛入監任晉州知州能¶
　　繼清白晉人徳之雍正三年¶
<pb:KR2k0047_WYG_063-71b>¶
　題¶
　　劉澤久許州人初在鄖陽撫治効力以功授千總¶
　　於竹溪房山陡嶺等處屢著戰功旋授鄖陽署守¶
　　偹康熈十七年霍山之亂因主將失利奮勇突陣¶
　　救援被禽不屈死於雍正三年¶
　題¶
　　禹　州¶
　明余爵字天有禹州人崇禎戊辰進士歴任撫寧章¶
<pb:KR2k0047_WYG_063-72a>¶
　　邱令有政聲後以兵部員外監軍救汴與賊戰死¶
　　贈太僕寺少卿予祭塟廕一子¶
　　魏持衡宻縣人官至光禄寺卿與舉人馬體健俱¶
　　以流冦破城不屈死¶
　　鄭　州¶
　南北朝胡小虎河隂人北魏孝昌中官統軍為梁將¶
　　樊文熾所擒死之¶
　明毛豫河隂人洪武間選貢官兵部主事傅友徳征¶
<pb:KR2k0047_WYG_063-72b>¶
　　滇南白石江之戰豫以身殉諡忠節¶
　　邉昇滎澤人洪武中以明經薦累官兵部侍郎靖¶
　　難師渡江昇率兵拒之殊死戰被獲不屈而死¶
　　毛文炳字夢石鄭州人崇禎戊辰進士任太原守¶
　　道李自成僣號西安所至皆望風棄城走文炳與¶
　　廵撫蔡懋徳謀死守相與嚴號令利噐械為禦賊¶
　　計賊兵薄城文炳率衆固守殺賊無算賊益怒攻¶
　　圍六晝夜力盡被執自成義之誘以官文炳罵不¶
<pb:KR2k0047_WYG_063-73a>¶
　　絶口遂遇害¶
　　魏尚賢字明賔鄭州人萬厯丙辰進士天啟中任¶
　　右通政魏璫以姓名與已類欲聫族譜不應遂拂¶
　　衣歸及闖賊攻鄭尚賢與州守協力堅拒城䧟罵¶
　　賊死¶
　　隂化陽字太乙鄭州人萬厯庚子舉於鄉歴户部¶
　　郎中闖賊破鄭仗節不屈死¶
皇清楊鑛汜水人以廕生知㐮陽府值總兵王光恩叛¶
<pb:KR2k0047_WYG_063-73b>¶
　　鑛被執遂遇害¶
　　趙翀鄭州人明崇禎庚辰進士¶
夲朝定鼎任陕西蘭州知州順治七年&KR0624;賊破蘭州死¶
　　之¶
予祭葬　贈陕西布政司右㕘議康熙元年祀鄉賢¶
　　陳一太鄭州人順治己丑進士授福建平和令時¶
　　水賊作亂殉難死於順治十三年祀鄉賢¶
　　陕　州¶
<pb:KR2k0047_WYG_063-74a>¶
　夏闗龍逢陕人初桀觀炮烙于瑶臺謂龍逢曰樂乎¶
　　龍逢諫曰人以為苦君以為樂臣觀君冠危石也¶
　　臣觀君履春氷也未有冠危石而不壓履春氷而¶
　　不陷者桀笑曰是日亡則與偕亡子知我之亡而¶
　　不知自亡乎子就炮烙之刑吾觀子龍逢遂赴火¶
　　而死¶
　隋張須陀閿鄉人性剛烈有勇畧弱冠從史萬嵗討¶
　　南寧夷爨翫以功授儀同又從楊素擊平漢王諒¶
<pb:KR2k0047_WYG_063-74b>¶
　　加開府大業中為齊郡贊務後轉滎陽通守李宻¶
　　與翟譲率兵攻城須陀拒之譲懼而退乗勝追躡¶
　　十餘里遇伏發戰死¶
　唐上官儀字㳺韶陕州人工文詞貞觀初授𢎞文館¶
　　直學士髙宗時累遷西臺侍郎武后得志專威福¶
　　儀宻請帝廢后后自申訴未幾儀與子庭芝俱為¶
　　后所害中宗立追贈中書令泰州都督楚國公庭¶
　　芝岐州刺史天水郡公以禮改塟¶
<pb:KR2k0047_WYG_063-75a>¶
　宋宋炎陕州人蹶張命中補秉義郎敵人圍城射死¶
　　數百人比再圍炎以勁弩數百發毒矢殺千餘人¶
　　城陷敵人聲言求善射者貴之炎不應力戰而死¶
　明薛嵓閿鄉人慷慨負志操有治才洪武中累遷大¶
　　理寺卿謫廣西永樂初安南國王為黎季犁所殺¶
　　其孫陳天平自老撾來歸季犁子蒼表請還君之¶
　　上命廣西總兵都督黄中以兵千人送歸其國舉¶
　　嵓為輔行至芹站伏發刼天平嵓被擒死之¶
<pb:KR2k0047_WYG_063-75b>¶
　　李情字宗善靈寳人𢎞治癸丑進士授監察御史¶
　　彈劾不避寵戚擢湖廣按察司僉事改山西風裁¶
　　益著閹瑾摘其失謫驛丞瑾誅復僉事陞江西副¶
　　使正徳八年桃源洞賊王蔡等叛情率兵討之不¶
　　克遇害事聞贈按察使録一子入監仍賜祭於家¶
　　時登封李錫為嘉善主簿尉氏馬驄為饒州照磨¶
　　同死於難¶
　　趙良棟陕州人貢生嘗仕東莱教職僑居澠池冦¶
<pb:KR2k0047_WYG_063-76a>¶
　　襲澠父子挺身罵賊死¶
　　劉岱陜州人神宗昭妃之弟襲父應節爵左都督¶
　　冦䧟燕京岱闔門舉火自焚男女百餘口無一存¶
　　者時有𢎞農衛指揮許佳印李君賜𢎞農衛百户¶
　　完璧俱禦賊死諸生王從遜同弟二人俱戰死張¶
　　我正張我徳俱罵賊不屈死又閿鄉教諭田鴻圖¶
　　賊圍城急合家投井死髙第因流賊破砦投崖死¶
　　子齊岡亦死事聞旌表閿鄉諸生閻思聰率衆刼¶
<pb:KR2k0047_WYG_063-76b>¶
　　賊營後援不至戰敗死¶
　　光　州¶
　唐陳元光字廷炬光州人年十三領鄉薦第一總章¶
　　間從其父政領將兵五十八姓以戍閩政卒代領¶
　　其衆任玉鈴衛翊府左郎將㑹廣冦諸蠻陳謙等¶
　　攻䧟潮陽元光率輕騎徃平之詔進嶺南行軍總¶
　　管垂拱二年疏請建州治于泉潮之間以控嶺表¶
　　設刺史主其事時宰相侍從裴炎婁師徳狄仁傑¶
<pb:KR2k0047_WYG_063-77a>¶
　　等建議以為非元光不可遂可其請由是方數千¶
　　里無桴鼓之警未幾蠻冦鴟張潛抵岳山元光輕¶
　　騎以徃歩兵後期為賊所殞百姓如失怙恃立廟¶
　　祀之事聞詔増秩諡忠毅¶
　宋詹鈞固始人少負竒氣由邉郡才技良家子選補¶
　　軍職𨽻武定軍充總制官與元兵戰力盡被執遇¶
　　害¶
　金姬汝作字欽之汝陽人為北山招撫使守汝州哀¶
<pb:KR2k0047_WYG_063-77b>¶
　　宗在蔡州汝作入援元師攻州州人梁臯作亂遂¶
　　被害贈武昌節度使¶
　明邢祥息縣人官滿城主簿正徳中以禦賊死節¶
　　許逵字汝登固始人正徳戊辰進士授樂陵知縣¶
　　㑹流賊劉七齊彦名焚屠城邑殺長吏州縣率棄¶
　　城遁逵募民兵禦之賊至逵設方畧率衆冐矢石¶
　　戰于城南俘馘甚衆累禦大賊以功擢山東僉事¶
　　賊楊寡婦以千騎犯濰縣賊錢鸞以百騎掠徳平¶
<pb:KR2k0047_WYG_063-78a>¶
　　逹盡殱之威名大著遷江西副使己卯六月宸濠¶
　　生日臺省官入賀濠伏甲起脇使從已廵撫都御¶
　　史孫燧怒叱濠濠怒縛燧逵爭之濠怒曰我不能¶
　　殺汝耶逵罵曰汝能殺我天子能殺汝汝反賊萬¶
　　段磔汝汝悔何及遂與燧同遇害斫其頸屹不動¶
　　賊衆共推令跪卒不屈死年三十六事聞累贈禮¶
　　部尚書諡忠節録其子㻛為錦衣衛正千户命有¶
　　司建祠南昌春秋祭享賜額為旌忠云時同邑人¶
<pb:KR2k0047_WYG_063-78b>¶
　　熊驂知莱蕪縣遂平人張來義知羅江縣俱以討¶
　　叛死節¶
　　唐時明字蹇夫固始人萬厯戊午解元由長垣縣¶
　　教諭歴任陕西鳯翔府知府崇禎六年流㓂破潼¶
　　闗時明繕城濬隍設櫓盾為戰守具日夜食宿城¶
　　上賊抵城典史董尚實引賊入城時明被執牛金¶
　　星假同鄉之誼婉轉相誘時明厲聲大罵潛懐匕¶
　　首欲刺之事洩執赴西安至興平縣城隍廟自縊¶
<pb:KR2k0047_WYG_063-79a>¶
　　死祀鄉賢¶
　　黄絅光州人天啟間進士歴任陕西兵備道殺賊¶
　　有功陞夲省按察使崇禎癸未城䧟被執不屈與¶
　　妻王氏投水死子彛如亦死于光州之難¶
　　王敏光州人郡庠生崇禎乙亥冦攻䧟州城死之¶
　　子者琯崇禎癸酉舉人辛巳冦䧟城率衆巷戰死¶
　　董牖字司儒光州人為尉氏教諭賊強之仕自刎¶
　　死同時罵賊死義者光州諸生龔業煥龔永貞劉¶
<pb:KR2k0047_WYG_063-79b>¶
　　沂張應㨗黄駿發熊如騏李秉忠賈安世王轔等¶
　　曹自強字象乾息縣人由㤙例授訓導㓜失恃孝¶
　　事繼母有學行士多師之壬午流冦襲邑城率士¶
　　民登陴拒守力屈死祀鄉賢¶
　　祝昌字九如固始人順治己丑進士任黄州府推¶
　　官亷峻多平反建雪堂學規課九屬士子陞辰沅¶
　　道康熈十五年吳逆冦五溪昌泣諭兵民固守星¶
　　沙賊大至力竭自縊死¶
<pb:KR2k0047_WYG_063-80a>¶
　¶
　¶
　¶
　¶
　¶
　¶
　¶
　¶
<pb:KR2k0047_WYG_063-80b>¶
　¶
　¶
　¶
　¶
　¶
　¶
　¶
　河南通志巻六十三¶
