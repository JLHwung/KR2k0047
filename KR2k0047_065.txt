# -*- mode: mandoku-view; -*-
#+TITLE: 河南通志
#+DATE: 2015-08-24 22:42:01.166998
#+PROPERTY: ID KR2k0047
#+PROPERTY: BASEEDITION WYG    
#+PROPERTY: JUAN 卷六十五
<pb:KR2k0047_WYG_065-1a>¶
欽定四庫全書¶
　河南通志巻六十五¶
　　文苑¶
　談豫省文章之盛者曰梁園風雅曰鄴下詞章謹按¶
　梁孝王時鄒枚莊馬皆齊楚吳蜀之士建安諸子應¶
　阮而外豈豫産哉顧風㑹漸開菁華日露漢魏以來¶
　詞人學士摛藻揚芬肩駢踵接兩河之間實衆材之¶
　藪也我¶
<pb:KR2k0047_WYG_065-1b>¶
朝文運光昌藝林輩出河岳鍾靈操觚染翰之彦方且¶
　雝喈其聲以鳴¶
國家之盛梁園鄴下更未足比數矣志文苑¶
　　開封府¶
　漢邊韶字孝先浚儀人以文學知名教授數百人韶¶
　　口辯嘗晝日假卧弟子私嘲之曰邊孝先腹便便¶
　　懶讀書但欲眠韶潛聞之應時對曰邊為姓孝為¶
　　字腹便便五經笥但欲眠思經事寐與周公通夢¶
<pb:KR2k0047_WYG_065-2a>¶
　　靜與孔子同意師而可嘲出何典記嘲者大慙韶¶
　　之才捷皆此𩔖也桓帝時徵拜大中大夫著作東¶
　　觀累遷尚書令所著詩頌碑銘書䇿凡十五篇¶
　　張升字彦真尉氏人少好學博覽桓帝時仕郡為¶
　　綱紀以能出守外黄令遇黨錮去官後見誅所著¶
　　有賦誄頌碑書凡六十篇¶
　　蔡邕字伯喈陳留圉人父稜有清白行諡貞定邕¶
　　性篤孝與叔父從弟同居三世不分財少博學師¶
<pb:KR2k0047_WYG_065-2b>¶
　　事太傅胡廣好詞章數術天文妙操音律靈帝時¶
　　辟司徒府遷議郎嘗正定六經文字自書冊於碑¶
　　使工鐫刻立於太學門外觀摹者車乗日千餘兩¶
　　時因災變上封事其言皆裁抑寵倖曹節等側目¶
　　恨之坐以他事下獄當棄市有詔減死與家属髠¶
　　鉗徙朔方邕前在東觀與盧植等撰補後漢記未¶
　　及成因上書自陳其所著十意帝嘉其才髙㑹大¶
　　赦乃宥還本郡後復避禍逺跡吳中積十二年董¶
<pb:KR2k0047_WYG_065-3a>¶
　　卓専政强辟之累遷侍中拜左中郎將封髙陽鄉¶
　　侯卓誅邕在王允坐言之而嘆允怒收付廷尉遂¶
　　死於獄縉紳諸儒莫不流涕所著詩賦碑誄銘讃¶
　　連珠箴弔論議獨斷勸學釋誨敘樂大訓篆勢祝¶
　　文章表書記凡百四篇傳世¶
　　邉讓字文禮浚儀人少辯博能屬文作章華賦辭¶
　　麗而終之以正亦如相如之諷焉議郎蔡邕薦於¶
　　大將軍何進謂讓可大用屢遷九江太守初平中¶
<pb:KR2k0047_WYG_065-3b>¶
　　去官還家恃才氣不屈曹操多輕侮之言卒被&KR0675;¶
　　文多遺失¶
　三國阮瑀字元瑜尉氏人少受學於蔡邕建安中都¶
　　䕶曹洪欲使掌書記瑀終不屈後仕魏為司空軍¶
　　謀祭酒管記室凡軍國書檄多瑀所作徙為倉曹¶
　　掾卒¶
　　路粹字文蔚陳留人建安中以髙才擢拜尚書郎¶
　　軍謀祭酒與陳琳阮瑀等典記室終秘書令¶
<pb:KR2k0047_WYG_065-4a>¶
　晉潘岳字安仁中牟人總角辯慧摛詞清藻鄉邑號¶
　　為竒童弱冠辟司空太尉府舉秀才武帝躬耕耤¶
　　田岳作賦以美之自是才名冠世為衆所忌棲遲¶
　　十年始拜河陽令轉懐令累官散騎常侍遷給事¶
　　黄門侍郎嘗作西征閒居等賦以寄情焉後為孫¶
　　秀所誣與石崇等俱被害有文集十巻傳世¶
　　潘尼字正叔中牟人岳從子少有清才與岳齊名¶
　　性靜退不與物競唯以勤學著述為事太康中舉¶
<pb:KR2k0047_WYG_065-4b>¶
　　秀才為太常博士元康初拜太子舎人上釋奠頌¶
　　後轉著作郎及趙王倫簒位孫秀専政遂托疾歸¶
　　故岳與石崇等罹禍尼不與焉聞齊王冏起義兵¶
　　乃赴許昌冏引為參軍與謀時務恵帝反正封安¶
　　昌公官至太常卿著文集十巻¶
　　庾闡字仲初鄢陵人九嵗能属文性至孝蘇峻之¶
　　難奔郗鑒為司空叅軍轉散騎侍郎領大著作出¶
　　補零陵太守過湘為文以弔賈誼徵拜給事中復¶
<pb:KR2k0047_WYG_065-5a>¶
　　領著作呉國内史虞潭為泰伯廟立碑闡為製文¶
　　又作揚都賦為世所重卒諡曰貞所著詩賦頌十¶
　　巻行世子肅之亦有文藻官至湘東太守¶
　　袁宏字彦伯陽夏人有逸才曽為詠史詩在舫中¶
　　誦之㑹謝尚鎮牛渚乗月率左右微服泛江駐聽¶
　　久之遣人問焉即迎升舟與之談申旦不寐遂引¶
　　為㕘軍官終東陽太守所撰有後漢紀三十巻竹¶
　　林名士傳三巻傳於世¶
<pb:KR2k0047_WYG_065-5b>¶
　南北朝庾仲容字子仲鄢陵人少有盛名及長杜絶¶
　　人事専精篤學晝夜手不釋巻仕梁為安西法曹¶
　　行叅軍轉太子舎人遷安成王主簿與劉孝標並¶
　　以彊學為王所禮久之除安成王中記室當出随¶
　　府皇太子以舊恩降餞賜詩時輩榮之終尚書左¶
　　丞手抄諸子書三十巻衆家地理書二十巻列女¶
　　傳三巻文集二十巻並行世¶
　　袁峻字孝髙陽夏人家貧好學每假書自録日課¶
<pb:KR2k0047_WYG_065-6a>¶
　　五十紙嘗擬揚雄官箴奏之梁武帝嘉歎焉除貟¶
　　外散騎侍郎¶
　隋王貞字孝逸陳留人七嵗好學善毛詩禮記左氏¶
　　傳周易諸史百家無不畢覽善屬文不治産業每¶
　　以誦讀為娛開皇間舉秀才授縣尉非其好也謝¶
　　病歸煬帝時齊王暕鎮江都聞其名以書招至王¶
　　以客禮待之索其文集貞上三十三巻為唘陳謝¶
　　賜良馬四匹復上江都賦賜錢十萬貫良馬二匹¶
<pb:KR2k0047_WYG_065-6b>¶
　　未幾以疾還卒於家¶
　唐吳兢浚儀人少厲志貫知經史方直寡諧以薦充¶
　　史館修國史𤣥宗時累官諌議大夫封長垣縣男¶
　　兢敘事簡核號良史卒年八十初兢與劉子元撰¶
　　武后實録敘張昌宗誘張說誣證魏元忠事賴宋¶
　　璟激勵苦切元忠乃免及說為相知兢所為乃從¶
　　容謂曰劉生書魏齊公事不少假借奈何兢曰子¶
　　元已亡不可受誣地下兢實書之其草固在聞者歎¶
<pb:KR2k0047_WYG_065-7a>¶
　　其直說屢以情蘄改辭曰徇公之情何名實録卒¶
　　不改¶
　　崔顥汴州人開元十年進士才俊能詩終司勲員¶
　　外郎有集一巻¶
　　曹鄴字鄴之汴州人嘗為四怨三愁五情詩為舎¶
　　人韋慤所知力薦於主司大中時登進士第官洋¶
　　州刺史集三巻¶
　宋宋白字素臣開封人年十二能属文登建隆二年¶
<pb:KR2k0047_WYG_065-7b>¶
　　進士調嘉州玉津令從太宗平晉獻頌上嘉之累¶
　　擢翰林學士卒諡文安白文頗清麗典貢舉取王¶
　　禹偁田錫胡旦時稱得人有集一百巻¶
　　和峴字晦仁浚儀人父凝晉宰相峴初仕晉歴官¶
　　著作郎入宋為太常博士善音樂㑹太祖以雅樂¶
　　聲髙命峴講求其理以均節之自是八音和暢上¶
　　恱拜司勲貟外郎太宗即位擢京東轉運使端拱¶
　　初上躬耕耤田峴奉賀表至闕下因以所著奉常¶
<pb:KR2k0047_WYG_065-8a>¶
　　集五巻秘閣集二十巻注釋武成王廟贊五巻奏¶
　　御上甚嘉之授主客郎中卒¶
　　宋凖字子平雍丘人開寳中舉進士甲科時貢士¶
　　徐士㢘訴學士李昉用情取舎失當帝怒召凖覆¶
　　試於便殿甚嘉之復擢甲科即授秘書郎直史館¶
　　詔修定諸國圗書俄奉使契丹復命稱㫖遷著作¶
　　郎終金部郎中凖美風儀善談論辭采清麗歴官¶
　　皆有治聲子大年秘書省校書郎¶
<pb:KR2k0047_WYG_065-8b>¶
　　和㠓字顯仁浚儀人峴弟太平興國初舉進士累¶
　　遷光禄寺丞先是父凝嘗取古今史傳聽訟斷獄¶
　　辯雪寃枉等事著為疑獄集㠓因増益事𩔖分為¶
　　三巻及所著文賦五十軸並上之召試中書擢太¶
　　子中允累遷左正言與王旦同判吏部銓知制誥¶
　　卒弟㟸子珙俱大理評事¶
　　陳越字損之尉氏人父夏虞部貟外郎越少好學¶
　　善屬文辭咸平中舉賢良通判舒州遷著作佐郎¶
<pb:KR2k0047_WYG_065-9a>¶
　　直史館時兩府牋奏多命草之勲貴家以銘誌請¶
　　者甚衆歴遷右正言卒越與劉筠等同修册府元¶
　　龜書成而越卒其後筠等相次掌外制唯越不及¶
　　登擢時論惜之¶
　　江休復字隣㡬陳留人進士起家為鹽山尉騎驢之¶
　　官每據鞍讀書至迷失道家人求得之復舉書判拔¶
　　萃改大理寺丞仕終刑部郎中為人外簡曠而内行¶
　　甚飭其文章醇雅尤長於詩善𨽻書所與㳺皆一時豪¶
<pb:KR2k0047_WYG_065-9b>¶
　　俊著唐直鑒十二巻春秋世論三十卷文集二十巻¶
　　鄭向字公明陳留人舉進士甲科為大理評事仁¶
　　宗時累官両浙轉運副使擢知制誥奉使契丹還¶
　　拜龍圖閣直學士知杭州卒初五代亂亡史册多¶
　　漏失向著開皇紀三十卷摭拾遺事頗有補焉¶
　　郭真字仲微祥符人舉進士歴刑部員外郎同修¶
　　起居注康定初擢龍圖閣直學士權知開封府卒¶
　　真性和易文思敏贍尤刻意於賦聚古書畵不計¶
<pb:KR2k0047_WYG_065-10a>¶
　　其貲購求之¶
　　宋祁字子京雍丘人舉進士拜太常博士詔定新¶
　　樂遷尚書工部貟外郎累官翰林學士禮部侍郎¶
　　上三患疏禦戎論七篇加龍圗閣學士與歐陽修¶
　　同修唐書書成進工部尚書學士承㫖卒贈尚書¶
　　諡景文所著有大樂圖二巻文集百巻唐書列傳¶
　　百五十巻其修唐書十餘年自守亳州出入内外¶
　　常以槀自随而吳縝糾其謬如所云以無為有似¶
<pb:KR2k0047_WYG_065-10b>¶
　　實而虚等共二十條史才之難如此¶
　　王直方字立之開封人髙祖顯事晉邸至樞宻使¶
　　直方喜與蘓軾黄庭堅諸名士游家有園池娶宗¶
　　女為假承奉郎自號歸叟有集一巻¶
　　孟元老大梁人後南遷紹熙中著東京夢華録行¶
　　於世自號幽蘭居士¶
　　孫惟信字季繁開封人善雅談長短句尤工嘗有¶
　　官棄去不仕著花翁集一巻¶
<pb:KR2k0047_WYG_065-11a>¶
　明劉醇字文中祥符人能詩善属文元季隠居不仕¶
　　洪武末以儒士起家累官周府右長史致仕年九¶
　　十餘號菊莊有菊荘集若干巻¶
　　李夢陽字獻吉扶溝人先世自扶溝贅居陜西¶
　　慶陽冒姓王氏父正始復姓李氏由慶陽諸生仕¶
　　封丘教授遂歸大梁家焉夢陽登𢎞治癸丑進¶
　　士官户部郎中與信陽何景明倡為古文辭學¶
　　者宗之以論夀寧侯張鶴齡事下獄随貸之正徳¶
<pb:KR2k0047_WYG_065-11b>¶
　　初閹瑾用事夢陽代韓文草奏劾之坐褫職幾置之¶
　　死瑾敗起江西提學副使㑹與御史某奏訐免居大¶
　　梁文名益重所著詩文集若干巻空同子八篇行世¶
　　田汝耔字勤甫祥符人𢎞治乙丑進士授刑科給¶
　　事中歴仕至湖廣副使予告歸力田養母以經籍¶
　　自娱著周易纂義律吕㑹通采葑歸田二集弟汝¶
　　&KR3256;以鄉薦為兵部司務詩文藻麗與兄並美焉¶
　　左國璣字舜齊尉氏人父尚鎮平王府廣武郡君¶
<pb:KR2k0047_WYG_065-12a>¶
　　遂家祥符國璣七嵗能詩弱冠從李夢陽就學京¶
　　師正徳丙子舉於鄉才名籍甚四方好古之士皆¶
　　從之游累試南宫不利當路欲薦入官辭弗就歸¶
　　老汴中肆力著作世稱中川先生¶
　　李濂字川父祥符人幼頴敏好讀書九嵗工古文¶
　　嘗作理情賦為李夢陽所賞正徳癸酉鄉試第一¶
　　明年舉進士歴仕至山西按察司僉事坐忤權貴¶
　　嗾言者論罷年纔三十八杜門謝客日以著述自¶
<pb:KR2k0047_WYG_065-12b>¶
　　娱又四十年卒年九十九所著有嵩渚文集一百¶
　　巻外集緒集若干巻祥符文獻志汴京遺跡志諸¶
　　書並傳於世¶
　　髙叔嗣字子業祥符人嘉靖癸未進士歴陞吏部¶
　　郎中以忤時宰謝病歸及再起補山西左叅政甲¶
　　午主試號稱得人又三年轉湖廣按察使卒於官¶
　　叔嗣篤學好古尤工於詩所著有蘓門集若干巻¶
　　行於世其兄仲嗣丙戌進士官廣西知府文詞竒¶
<pb:KR2k0047_WYG_065-13a>¶
　　古時稱為大梁二俊云¶
　　張民表字林宗中牟人居祥符年十八舉於鄉子¶
　　史百家無不淹貫為詩渾脫瀏灕或時以縱横之¶
　　意托之酒其放達不減晉人風味著述甚富以崇¶
　　禎十五年水陷大梁人與詩文俱陸沈焉士林聞¶
　　而傷之¶
皇清趙賔號錦帆陽武人順治丙戌進士授淳化令陞¶
　　刑部主事罷歸性嗜書好吟咏與南陽彭而述等¶
<pb:KR2k0047_WYG_065-13b>¶
　　相唱和著學易庵詩集八巻¶
　　馬士隲祥符人幼頴悟以博洽著稱授内鄉廣文¶
　　教士有法歸里後修邑志人稱其直筆所著有補¶
　　石倉詩蔵於家¶
　　歸徳府¶
　漢夏牙䝉人父恭見儒林志牙少習家業著賦頌贊¶
　　誄凡四十篇舉孝㢘早卒鄉人號曰文徳先生¶
　　葛龔字元甫寧陵人和帝時以善文記知名永初¶
<pb:KR2k0047_WYG_065-14a>¶
　　中舉孝㢘為太官丞上便宜四事拜蕩隂令州舉¶
　　茂才為臨汾令居官俱有稱績著文賦碑誄書記¶
　　凡二十篇¶
　南北朝范岫字懋賓考城人幼好學早孤事母以孝¶
　　名仕南齊為太子家令沈約輩服其該博入梁累¶
　　遷祠部尚書岫恭敬嚴恪進止以禮每所居官以¶
　　㢘潔稱所著文集禮論雜儀字訓行於世¶
　　江淹字文通考城人父康之長沙令雅有才思淹¶
<pb:KR2k0047_WYG_065-14b>¶
　　少孤貧採薪以養母仕齊梁累官御史中丞天監¶
　　初為散騎常侍後封醴陵侯卒諡曰憲少好學不¶
　　事章句留情於文章晚節才思微退人謂才盡所¶
　　著有前後集並齊史十志行於世子蒍嗣¶
　　江革字休映考城人六嵗解属文家貧耽學不倦¶
　　初仕南齊為駕部郎中入梁掌書記累遷御史中¶
　　丞勅鎮彭城及失守為魏人所執刺史王延明厚¶
　　加禮待革稱疾不拜又令作丈八寺碑誓不執筆¶
<pb:KR2k0047_WYG_065-15a>¶
　　延明知不可屈遂放還帝乃宴勞曰今日始見蘇¶
　　武之節於是以為太尉累遷度支尚書革好奨進¶
　　後生由是衣冠之士翕然歸之後為權貴所嫉謝¶
　　病還以文酒自娱卒諡曰彊子有集二十巻¶
　　江徳藻字徳藻考城人革子性至孝與異産昆弟¶
　　居恩恵甚篤善属文仕梁為尚書比部郎以父憂¶
　　去職服闋後容貌毁瘠如居喪時及陳武帝受禪¶
　　為秘書監兼中書舎人卒贈散騎常侍子椿亦能¶
<pb:KR2k0047_WYG_065-15b>¶
　　文位尚書右丞徳藻弟從簡少有文情年十七作¶
　　採荷調以刺何敬容為時所賞位司徒從事中郎¶
　　侯景亂為任約所害子兼叩頭流血乞代父命以¶
　　身蔽刃遂俱見殺¶
　　江總字總持考城人篤學有文辭尤工五七言詩¶
　　年十八解褐王府㕘佐遷尚書殿中郎梁武帝覽¶
　　總正官述懐詩深見嗟賞歴轉尚書僕射太子中¶
　　書舎人侯景寇建康詔權兼太常卿守山廟臺城¶
<pb:KR2k0047_WYG_065-16a>¶
　　陷避難至㑹稽憩龍華寺制修心賦略詳時事後¶
　　入陳為僕射陳亡入隋拜上開府卒有集三十巻¶
　　中興書目七巻今惟存詩僅百首云¶
　　蔡景歴字茂世考城人少俊爽家貧好學善尺牘¶
　　工草隸仕梁為海陽令政有能名陳武帝鎮朱方¶
　　聞其名以書要之授征北府記室叅軍及受禪遷¶
　　秘書通事舎人文帝即位以定䇿功封新豐縣子¶
　　累遷度支尚書卒贈太常卿諡曰忠敬景歴属文¶
<pb:KR2k0047_WYG_065-16b>¶
　　不尚雕靡而長於敘事應機敏速為當時所稱有¶
　　文集二十巻子徵聰敏强記事後母至謹擢中書¶
　　令隋初為給事中¶
　唐崔曙宋城人有文學開元中登第殷璠稱其詩為¶
　　言辭欵要情興悲涼送别登樓俱堪下淚曙初舉¶
　　進士試明堂火珠詩以是得名中有曙後一星孤¶
　　之句明年曙卒唯一女名星星始悟其䜟¶
　宋劉䝉叟字道民寧陵人好學善属文乾徳中舉進¶
<pb:KR2k0047_WYG_065-17a>¶
　　士歴知廬濠滁汝四州遷都官尋以本官直史館¶
　　㑹詔直史館各獻舊文以䝉叟所著為佳改職方¶
　　郎中後拜太常少卿致仕所著有五運甲子編年¶
　　書三巻子三宗儒官至太子中書宗弼宗誨皆舉¶
　　進士¶
　　石延年字曼卿宋城人跌宕任氣節為文勁健尤¶
　　工於詩累舉進士不第初授三班奉職歴遷太子¶
　　中允延年嗜酒豪放然與人論天下事是非無不¶
<pb:KR2k0047_WYG_065-17b>¶
　　當者後卒詔官其一子¶
　　王洙字原叔宋城人舉進士甲科累官翰林學士¶
　　洙汎覽傳記至圗緯方技算數音律詁訓篆𨽻之¶
　　學無所不通卒諡曰文著易傳十巻雜文千餘篇¶
　　王欽臣字仲至宋城人洙子清亮有志操以文䞇¶
　　歐陽修修器重之舉進士元祐初為工部貟外郎¶
　　奉使髙麗還進太僕少卿累遷集賢殿待制知成¶
　　徳軍欽臣平生為文至多所交盡名士性嗜古蔵¶
<pb:KR2k0047_WYG_065-18a>¶
　　書數萬巻年月校正今世有傳者皆稱為善本¶
　　弟信臣亦有髙致讀書養志不仕後皆以夀終¶
　　學者稱之¶
皇清賈開宗字靜子商丘人諸生少負雋才拓落不羈¶
　　學擊劒鼓琴嗜逺逰家益困東平侯劉澤清鎮淮¶
　　隂奏為翰林孔目掌書記開宗不就職以白衣從¶
　　軍後辭歸凡七應舉不第乃盡焚其所讀書靜坐¶
　　㝠思與侯方域軰往復論辯卒軌於正有遡園集¶
<pb:KR2k0047_WYG_065-18b>¶
　　若干巻今失傳¶
　　吳淇字伯其睢州人賦資頴異十五習詩賦清詞¶
　　麗句往往驚其長老為制舉義不拘尺幅落落有¶
　　竒氣登順治乙酉鄉薦壬辰㨗南宫後里居六載¶
　　益肆力於學戊戌成進士授廣西潯州府推官陞¶
　　江南鎮江府同知鐫級歸搆屋數楹寢處其中與¶
　　諸子侄口講手批夜分不倦工填詞晚年聲律益¶
　　細尤深於道家言其論詩上下古今升降正變為¶
<pb:KR2k0047_WYG_065-19a>¶
　　時所宗著文集若干巻子學顥字子淳康熙甲戌¶
　　進士補内閣中書舍人六嵗能吟咏有神童之稱¶
　　稍長留心性命之學為湯司空斌所許生平著述¶
　　博贍人謂不愧名父之子云¶
　　彰徳府¶
　隋陸爽字開明臨漳人少聰敏年九嵗就學日誦二¶
　　千餘言齊尚書僕射楊遵彦見而異之年十七齊¶
　　司州牧清河王岳召為主簿累轉中書侍郎及齊¶
<pb:KR2k0047_WYG_065-19b>¶
　　亡周武帝聞其名與陽休之袁淑徳十餘人俱徵¶
　　入闕諸人多將輜重爽獨載書數千巻至長安授¶
　　宣納上士入隋轉太子内直監尋遷太子洗馬與¶
　　左庶子宇文愷等撰東宫典記七十巻卒贈上儀¶
　　同宣州刺史¶
　　侯白字君素臨漳人好學有捷才以秀才舉為儒¶
　　林郎髙祖聞其名召與語大恱令於秘書修國史¶
　　將擢之輒曰侯白不勝官而止後給五品食月餘¶
<pb:KR2k0047_WYG_065-20a>¶
　　而死時人傷其薄命著旌異記十五巻行於世¶
　　杜正元字慎徽鄴人自八世祖曼至正元俱以文¶
　　學相授正元尤聰敏開皇末舉秀才尚書試方略¶
　　正元應對如響下筆成章時僕射楊素負才傲物¶
　　正元抗對無所屈撓素甚不恱久之㑹林邑獻白¶
　　鸚鵡素促召正元令作賦正元倉卒之際援筆立¶
　　成素令更擬諸雜文筆十餘條又皆立成而辭理¶
　　華贍素乃歎曰此真秀才吾不及也終於豫章王¶
<pb:KR2k0047_WYG_065-20b>¶
　　記室¶
　　杜正蔵字為善鄴人好學善屬文與兄正元弟正¶
　　倫並以文章才辯籍甚三河之間開皇末舉秀才¶
　　兄弟三人同時詣闕人以為榮著碑誄銘頌詩賦¶
　　百餘篇又著文章體式時人寳之號為文軌海外¶
　　髙麗百濟亦共傳習稱為杜家新書¶
　唐張藴古洹水人敏書傳曉世務文擅當時太宗初¶
　　即位直中書省上大寳箴其辭挺切擢大理丞¶
<pb:KR2k0047_WYG_065-21a>¶
　　李延夀字遐齡相州人貞觀中補崇賢館學士以¶
　　勞勩轉御史臺主簿兼直國史初延夀父太師多¶
　　識前世舊事常以宋齊梁陳齊周隋天下參隔其¶
　　史於本國詳他國略往往訾美失傳思所改正擬¶
　　春秋編年刋究南北事未成而歿延夀既數與論¶
　　撰所見益廣乃追成先志作南北史百八十篇上¶
　　之遷符璽郎兼修國史嘗撰太宗政典髙宗觀之¶
　　咨美直筆蔵副秘閣仍别録以賜太子云¶
<pb:KR2k0047_WYG_065-21b>¶
　　沈佺期字雲卿内黄人及進士第由協律郎累除¶
　　給事中㑹張易之敗遂長流驩州稍遷台州録事¶
　　參軍入計得召見拜起居郎兼修文館直學士既¶
　　侍宴帝詔學士等舞回波佺期為弄辭恱帝還賜¶
　　牙緋尋歴中書舎人太子少詹事佺期工五七言¶
　　詩歌與宋之問齊名至今號曰沈宋佺期弟佺交¶
　　佺寧亦皆有文學¶
　宋師頏字霄逺内黄人父均後唐長興中進士終永¶
<pb:KR2k0047_WYG_065-22a>¶
　　興節度判官頏少篤學與兄頌齊名建隆初舉進¶
　　士釋褐耀州軍事推官太宗朝歴工部郎中出知¶
　　陜州未幾召還真宗以其素負才望而久次於¶
　　外累召對詢其文章頏謙遜自晦上益嘉之翌日¶
　　命知制誥兼史館修撰歴翰林學士有集十巻¶
　　岳珂字肅之湯隂人忠武王飛孫初飛下獄時秦¶
　　檜盡收其家所得御札數箧束之左蔵南庫珂父¶
　　霖自敘州召見便殿請於孝宗還之珂以淮西十¶
<pb:KR2k0047_WYG_065-22b>¶
　　五御札辯驗先後凡出師應援之期皆歴歴可考¶
　　嘉定間為籲天辯誣五巻上之珂官至嘉興府知¶
　　府權户部侍郎通城縣開國男號亦齋善属文雄¶
　　健成一家言所著有金佗粹編五十八巻桯史十¶
　　五巻愧郯録十巻注解小戴記諸書行世¶
　金胡礪字元化武安人少嗜學天㑹間大軍下河北¶
　　礪為軍士所掠至燕&KR0343;匿香山寺與傭保雜處韓¶
　　昉見而異之使賦詩操筆立成思致清婉昉喜甚¶
<pb:KR2k0047_WYG_065-23a>¶
　　館置門下與其子處同教育之天㑹中舉進士第¶
　　一授右拾遺權翰林修撰改定州觀察判官定之¶
　　學校為河朔冠士子聚居者嘗以百數礪督教不¶
　　倦學者稱其程文為元化格經指授者悉為塲屋¶
　　上游官至翰林學士刑部尚書卒贈安定郡開國¶
　　侯¶
　　王競字無競安陽人警敏好學宋宣和中太學兩¶
　　試合格調屯留主簿入金除河内令累官翰林直¶
<pb:KR2k0047_WYG_065-23b>¶
　　學士禮部尚書競博學能文善草隸書作大字或¶
　　廣丈餘而結宻如小楷宫殿題榜皆競筆也¶
　　王庭筠字子端本河東人大定中進士徙居於相¶
　　買田林慮讀書黄華山寺因以自號泰和初官翰¶
　　林修撰庭筠儀觀秀偉善談論為文能道所欲言¶
　　暮年尤工於詩所著有聚辨十巻文集四十巻子¶
　　曼慶亦能詩善書仕至行省郎中自號澹游¶
　元張允中字可行林州人性慷慨不羈有詩名¶
<pb:KR2k0047_WYG_065-24a>¶
　　翟炳字欽夫林州人工詩效白樂天體尤善楷書¶
　　以遒勁稱時同邑王鼎字大鼐整風儀尤精翰墨¶
　　求書者踵門日不暇給兼有詩名賈竹字彦青才¶
　　思敏㨗下筆成文不事雕鐫詩亦清婉時人稱為¶
　　林慮三老¶
皇清白朔字雲卿臨漳人順治中嵗貢以文章名鄴下¶
　　人士咸師事之所著有四書易經羣言折衷香山¶
　　文集¶
<pb:KR2k0047_WYG_065-24b>¶
　　衛輝府¶
　晉成公綏字子安滑人少有俊才詞賦甚麗閑黙自¶
　　守不求聞達張華雅重之每見其文歎服以為絶¶
　　倫薦之太常徵為博士歴遷中書郎¶
　唐謝偃衛州人貞觀初應詔對䇿髙第歴髙陵主簿¶
　　太宗幸東都方榖洛壊洛陽宫詔求直言偃上書¶
　　陳得失帝嘉之引為宏文館直學士聞其善賦召¶
　　見帝先為序頗言天下乂安功徳茂盛授偃偃緣¶
<pb:KR2k0047_WYG_065-25a>¶
　　帝命為述聖賦意寓規諷又獻惟皇誠徳賦帝皆¶
　　善之時李百藥工為五言詩偃善作賦時人稱為¶
　　李詩謝賦¶
　宋賀鑄字方回衛州人性倜儻有大志喜談當世事¶
　　可否不少假借元祐中李清臣奏授通直郎通判¶
　　泗州又倅太平州工詩詞王安石大加稱賞黄庭¶
　　堅寄詩有云解作江南斷腸句只今惟有賀方回¶
　　鑄為時軰所推晚號慶湖遺老有慶湖遺老集二¶
<pb:KR2k0047_WYG_065-25b>¶
　　十巻¶
　元王惲字仲謀汲人父天鐸以律學仕金為户部主¶
　　事惲有俊才操履端方好學善属文中統初姚樞¶
　　辟為詳議官尋擢監察御史論列凡百五十餘章¶
　　歴遷翰林學士成宗即位獻守成事鑒一十五篇¶
　　加通議大夫知制誥同修國史纂修世祖實録因¶
　　集聖訓六巻上之進中奉大夫卒贈太原郡公諡¶
　　文定所著有秋澗集百餘巻子公孺衛州推官孫¶
<pb:KR2k0047_WYG_065-26a>¶
　　笴秘書郎¶
　明盧柟字次楩濬縣人少負才敏甚讀書一再過終¶
　　身不忘為太學上舎生數應鄉試不售因憤歸柟¶
　　為人跅&KR1375;好醉酒罵座而豪於歌詩當所得意下¶
　　筆數千言立就嘗以非罪繫獄益讀其所攜書著¶
　　放招幽鞠等賦故人謝榛㩦其賦遊京師諸貴讀¶
　　之無不澘然涕出者後事得白嘗謁榛於鄴上賦¶
　　趙王王覽而竒其文立召見賜金百鎰於是諸王¶
<pb:KR2k0047_WYG_065-26b>¶
　　人人更置邸延柟柟則坐右座握麈尾辯論鋒起¶
　　或鳴毫颯颯為詞若賦各得意以去然醉輒故態¶
　　畢發罵其座人皆掩耳走避柟還濬太倉王世貞¶
　　治獄大名勒邑吏具筆札受柟所著集若干巻柟¶
　　故亦慕世貞至是見於郡臺把臂為布衣交恨相¶
　　見晚柟既别世貞去南遊金陵走吳歴越還益落¶
　　魄嗜酒病卒著有蠛蠓集行世¶
　　懐慶府¶
<pb:KR2k0047_WYG_065-27a>¶
　三國王象字羲伯河内人少孤貧為人僕隸牧羊而¶
　　私讀書本郡楊俊見而嘉其材質即贖之建安中¶
　　與荀緯等為太子所禮待及文帝即位拜象散騎¶
　　侍郎遷為常侍封列侯受詔撰皇覽使領秘書監數¶
　　嵗成蔵於秘府合四十餘部八百餘萬言象性器¶
　　和厚文采温雅用是京師歸美稱為儒宗¶
　　荀緯字公髙河内人少喜文學建安中召署軍謀¶
　　掾魏太子庶子黄初間遷散騎常侍越騎校尉¶
<pb:KR2k0047_WYG_065-27b>¶
　晉向秀字子期河内懐人清悟有逺識少為山濤所¶
　　知嘗注莊子内外十篇發明竒趣讀者莫不超然¶
　　心悟與嵇康親善康沒作思舊賦仕至黄門侍郎¶
　　散騎常侍¶
　南北朝常景字永昌温人常爽孫少聰敏有才思雅¶
　　好文章廷尉公孫良舉為協律博士累遷積射將¶
　　軍給事中受勅撰門下詔書凡四十巻又勅撰太¶
　　和以後朝儀五十餘巻普泰初除車騎將軍右光¶
<pb:KR2k0047_WYG_065-28a>¶
　　禄大夫秘書監以預詔命之勤封濮陽縣子後以¶
　　疾去官景自少至老憚居事任清儉自守不營産¶
　　業有集數百篇行於世又有刪正晉張華博物志¶
　　及撰儒林列女傳各數十篇子彪之永安中司空¶
　　行叅軍¶
　唐盧仝濟源人號玉川子好學博覽工詩嘗為月蝕¶
　　詩譏元和逆黨又為茶歌句多竒警今濟源之通¶
　　濟橋二里餘有仝茶泉其源尚存家居閉門撰春¶
<pb:KR2k0047_WYG_065-28b>¶
　　秋摘微四巻不以傳害經韓愈贈詩云春秋三傳¶
　　束髙閣獨抱遺經究終始以此後因宿王涯第與¶
　　甘露之禍集若干卷¶
　　穆員字輿直河内人工文章尚節義有文集十巻¶
　　許孟容為之序曰麟蔚鳯采自天而授誦六經得其¶
　　研深閱百氏得其英華屬詞匠意必本於道杜亞¶
　　留守東都署佐其府早卒¶
　　李商隠字義山自稱玉溪子河内人文宗開成二¶
<pb:KR2k0047_WYG_065-29a>¶
　　年登進士調𢎞農尉王茂元表掌書記以女妻之¶
　　復試拔萃科中選除侍御史令狐楚愛其才奏為¶
　　集賢校理遷檢校工部貟外郎商隠為文瑰邁竒¶
　　古長於律詩詠史尤精與温庭筠段成式齊名三¶
　　人俱行十六號三十六體亦號西崐體弟羲叟㑹¶
　　昌中進士善古文子廷珪登第仕至尚書左丞¶
　　司馬貞河内人為𢎞文館學士著史記索隠三十¶
　　巻捃摭異聞釋文演註又糾正裴注援据精宻世¶
<pb:KR2k0047_WYG_065-29b>¶
　　號小司馬史記¶
　宋傅伯夀字景仁濟源人為修撰著有髙宗實錄二¶
　　百八十巻孝宗實錄五百巻¶
　明王玉鉉字太阿修武人少嗜學文譽籍甚萬厯丙¶
　　午鄉試第一爲文髙古雅健有北地信陽之風¶
皇清范正脈字介子修武人童時即工詩著丱草順治¶
　　丁亥登進士授庶常仕至兩浙鹽運使正脈嗜學¶
　　如飴非異書不讀著有犖觀堂五雲館讀騷齋諸¶
<pb:KR2k0047_WYG_065-30a>¶
　　刻行世¶
　　河南府¶
　漢賈誼洛陽人年十八能属文文帝時河南守呉公¶
　　薦之召為博士一嵗中超遷至大中大夫誼以漢¶
　　興二十餘年天下和洽請改正朔易服色興禮樂¶
　　乃草具其儀法奏之於是天子議以誼任公卿之¶
　　位絳灌等毁之出為長沙王太傅誼既以謫去意¶
　　不自得渡湘水為賦以弔屈原居長沙復作鵩鳥¶
<pb:KR2k0047_WYG_065-30b>¶
　　賦以自廣嵗餘徵見拜梁懐王太傅誼數上疏陳¶
　　政事得失居數載懐王堕馬死誼自傷為傅無狀¶
　　哭泣嵗餘亦死時年三十三凡所著述五十八篇¶
　　孫嘉好學世其家頗能言尚書昭帝時位列九卿¶
　三國孟光字孝裕洛陽人漢末入蜀劉焉父子待以¶
　　客禮光博識古今尤銳意三史長於漢家故典昭¶
　　烈定益州拜為議郎遷大司農年九十餘卒¶
　晉郭象字子元河南人少有才理好老莊閒居以文¶
<pb:KR2k0047_WYG_065-31a>¶
　　詞自娱永嘉中辟司徒掾稍遷至黄門侍郎著碑¶
　　論十二篇¶
　唐劉允濟字允濟鞏人少孤事母孝工文詞與王勃¶
　　齊名舉進士遷著作郎直𢎞文館兼修國史遷鳯¶
　　閣舎人夀州刺史以清白見稱後入為修文館學¶
　　士嘗采魯哀公後十二世接戰國為魯後春秋獻¶
　　於朝¶
　　王灣洛陽人舉進士開元初為滎陽主簿時詔馬¶
<pb:KR2k0047_WYG_065-31b>¶
　　懐素等綜治經史子集灣在選中分部撰次八年¶
　　録成又召入校麗正院書後仕終洛陽尉¶
　　祖詠洛陽人開元中舉進士張說引為駕部貟外¶
　　郎工於詩有集一巻¶
　　賈曽洛陽人父言忠事母以孝聞歴遷建州司户¶
　　叅軍曽少有名景雲中為吏部貟外郎遷太子舎¶
　　人俄擢中書舎人以父嫌名不拜徙諌議大夫開¶
　　元初復拜中書舎人曽固辭議者謂嫌名在禮不¶
<pb:KR2k0047_WYG_065-32a>¶
　　諱乃就職與蘇晉同掌制誥皆以文辭稱時號蘇¶
　　賈官至禮部侍郎¶
　　賈至字幼鄰洛陽人曽子以明經授單父尉𤣥宗¶
　　時拜起居舎人知制誥從幸蜀肅宗登極至撰冊¶
　　帝曰先帝誥命爾父為之今兹命册又爾為之兩¶
　　朝盛典出卿家父子手可謂繼美矣歴中書舎人¶
　　正王去滎擅殺之罪定孝㢘選舉之科遷兵部侍¶
　　郎右散騎常侍大厯中卒贈禮部尚書諡曰定¶
<pb:KR2k0047_WYG_065-32b>¶
　　韋應物河南人一云京兆人周逍遥公夐之後天¶
　　寳中以三衛郎事𤣥宗豪縱不羈及游太學以氣¶
　　凌蔑諸生永泰中為洛陽京兆尹功曹始折節讀¶
　　書歴鄠櫟陽令比部貟外郎貞元初遷蘓州刺史¶
　　工於詩有蘇州集十巻行於世¶
　　梁肅字敬之陸渾人建中初中文辭清麗科擢太¶
　　子校書郎蕭復薦其材授右拾遺修國史以母羸¶
　　老不赴杜佑辟淮南掌書記召為監察御史轉右¶
<pb:KR2k0047_WYG_065-33a>¶
　　補闕翰林學士卒贈禮部郎中¶
　　元微之河南人一云河内人九嵗工屬文元和初¶
　　舉制科對䇿第一拜左拾遺尋出為河南尉拜監¶
　　察御史微之工詩與白居易名相埒天下傳諷號¶
　　元和體穆宗在東宫近習皆誦之宫中呼元才子¶
　　遷中書舎人翰林承㫖學士出為工部侍郎未幾¶
　　進同中書門下平章事卒贈尚書右僕射¶
　　孫季良一名翌偃師人開元中為左拾遺集賢院¶
<pb:KR2k0047_WYG_065-33b>¶
　　直學士所撰有正聲詩集三巻行世¶
　五代李襲吉洛陽人乾符中舉進士為河中𣙜鹽判¶
　　官後為晉王掌書記襲吉博學多知唐故事官至¶
　　諌議大夫初晉與梁有隙交兵累年晉數困欲與¶
　　梁通和使襲吉為書諭梁辭甚辯麗梁太祖讀至¶
　　毒手尊拳相交於暮夜金戈鐵馬蹂踐於明時歎¶
　　曰李公僻處一隅有士如此傅虎以翼也為人恬¶
　　淡以文辭自娱卒贈禮部尚書¶
<pb:KR2k0047_WYG_065-34a>¶
　　李雄鞏縣人能詩莊宗同光甲申嵗遊金陵成都¶
　　鄴下各為詠古詩三十章以三國鼎峙名鼎國詩¶
　宋安徳裕字益之河南人父重榮仕晉成徳軍節度¶
　　徳裕性介潔博貫文史尤精禮傳初養於秦習習¶
　　卒行三年服然後還本姓習家盡以槖装與之德¶
　　裕不受入宋舉進士甲科累官金部郎中出知陸¶
　　州還判太僕寺有文集四十巻¶
　　李度洛陽人周顯徳中舉進士入宋累遷殿中丞¶
<pb:KR2k0047_WYG_065-34b>¶
　　知歙州坐事左遷絳州團練使十年不調度在歙¶
　　嘗以所著詩刻石有中黄門傳入禁中太宗賞之¶
　　召為虞部貟外郎直史館尋奉使交州上寵其行¶
　　為賦詩賜之度南行所至必按圗經考勝蹟述以¶
　　詩久之成帙以上賜詩有奉使南游多好景之句¶
　　遂題之曰奉使南游集先是度舉進士於周王朴¶
　　讀其詩至醉輕浮世事老重故鄉人遂薦擢第三¶
　　人弟康亦善詩登進士第官至右贊善大夫¶
<pb:KR2k0047_WYG_065-35a>¶
　　郭忠恕字恕先洛陽人七嵗能属文舉童子及第¶
　　仕周為周易博士宋初坐事落職不求仕進多㳺¶
　　岐雍京洛間有佳山水即淹留浹旬不去尤善畫¶
　　頗極精妙得者蔵弆以為寳太宗召為國子監主¶
　　簿令刋正歴代字畫所定有古文尚書并釋文行¶
　　於世子雍見隠逸志¶
　　趙安仁字樂道洛陽人殿中侍御史孚子生而頴¶
　　悟少通經傳大㫖舉進士雍熙初召試翰林以著¶
<pb:KR2k0047_WYG_065-35b>¶
　　作佐郎直集賢院太宗製九絃琴成時多獻頌者¶
　　帝嘉文物之盛悉覽閱訂其工拙惟稱安仁及李¶
　　宗諤楊億辭雅贍召詣中書奬諭兩為接伴使凢¶
　　覲見儀制多所裁定又集和好以来事宜作戴斗¶
　　懐柔錄三巻以獻又為仙源積慶圗皆統例精簡¶
　　雅知典故凡近世典章人物之盛悉能記憶喜誨¶
　　誘後進成其聲名累官御史中丞卒贈吏部尚書¶
　　諡文定有集五十巻子温瑜官至國子博士¶
<pb:KR2k0047_WYG_065-36a>¶
　　石中立字表臣洛陽人尚書右僕射熙載子初為¶
　　光祿寺丞家財悉推與諸父無所受擢直賢院與¶
　　李宗諤楊億劉筠相厚善校讐秘書凡更中立定¶
　　者人皆傳之景祐中以太子太傅致仕遷少師卒¶
　　贈太子太傅諡文定子居簡官至太子中允集賢¶
　　校理¶
　　尹源字子漸河南人博學强記以文學知名舉進¶
　　士為奉禮部累官通判涇州嘗作唐說及敘兵十¶
<pb:KR2k0047_WYG_065-36b>¶
　　篇上之轉判慶州范仲淹韓𤦺薦其才召試學士¶
　　院源素不喜賦請以論易賦主試者方以賦進不¶
　　恱其言第其文下除知懐州卒弟洙見人物志¶
　　陳與義字去非洛陽人一云葉縣人登進士官太¶
　　學博士徽宗見其所賦墨梅詩喜之命入冊府建¶
　　炎中掌内外制誥拜叅知政事晚年詩尤工周葵¶
　　得其家所蔵五百餘篇刋行之號簡齋集共二十¶
　　巻¶
<pb:KR2k0047_WYG_065-37a>¶
　元劉績字孟熙洛陽人有文名著霏雪錄行世¶
　明張美含字孟美洛陽人萬厯壬午登鄉薦仕至通¶
　　判善詩小詞尤膾炙人口所著有雲椰亭集四巻¶
　　行世¶
　　丘起鳯字見有洛陽人萬厯己酉登鄉薦任陜西¶
　　朝邑縣陞深州知州博聞強識尤工於詩¶
皇清王鐸字覺斯孟津人明天唘壬戌進士授庶吉士¶
　　崇禎朝累官禮部尚書闖賊陷京鐸避地金陵¶
<pb:KR2k0047_WYG_065-37b>¶
國初授禮部尚書遣祭華嶽成禮旋卒¶
予祭𦵏諡文安鐸書法本晉詩格偪唐¶
　　南陽府¶
　漢張衡字平子西鄂人漁陽太守堪子少善属文游¶
　　於三輔因入京師觀太學遂通五經貫六藝時承¶
　　平日久王侯以下莫不僭侈衡乃擬班固兩都作¶
　　二京賦因以諷諌精思傅㑹十年乃成衡善機巧¶
　　尤精天文隂陽書算徵拜郎中遷太史令作渾天¶
<pb:KR2k0047_WYG_065-38a>¶
　　儀復造候風地動儀人服其妙遷侍中宦官共讒¶
　　之作思𤣥賦以寄志永和初為河間相衡下車嚴¶
　　整法度上下肅然徵拜尚書卒所著詩賦銘七言¶
　　靈憲應間七辨巡誥懸圗凡三十二篇¶
　　文穎字叔良南陽人註前漢書一百三十三巻行¶
　　世漢末為荆州從事¶
　　李竒南陽人註漢書并泰階六符等書行世¶
　　劉廙字恭嗣安衆人兄望之有名於世荆州牧劉¶
<pb:KR2k0047_WYG_065-38b>¶
　　表辟為從事以正諌不合投傳告歸尋見害廙懼¶
　　奔曹操操辟為丞相掾属轉五官將文學廙嘗著¶
　　書數十篇及與丁儀共論刑禮皆傳於世獻帝末¶
　　遷為侍中賜爵闗内侯¶
　晉鄒湛字潤甫新野人父軌魏左將軍湛少以才學¶
　　知名仕魏歴通事郎太學博士泰始初轉尚書郎¶
　　深為羊祜所器重累官至國子祭酒所著詩論事¶
　　議二十五篇子捷亦有文才為散騎侍郎¶
<pb:KR2k0047_WYG_065-39a>¶
　南北朝范泰字伯倫順陽人父甯見儒林志泰仕劉¶
　　宋為中書郎繼領國子祭酒景平初加位特進進¶
　　侍中左光祿大夫卒贈車騎將軍諡曰宣博覽篇¶
　　籍好為文章撰古今善言二十四篇及文集傳於¶
　　世¶
　　范曄字蔚宗順陽人泰子少好學博涉經史善為¶
　　文章能隸書曉音律為人性敏觸𩔖多通仕宋爲¶
　　尚書吏部郎左遷宣城太守不得志乃刪諸家後¶
<pb:KR2k0047_WYG_065-39b>¶
　　漢書為一家作上匹班固世稱班范¶
　　庾杲之字景行新野人少貞立學涉文義仕南齊¶
　　為撫軍中軍記室遷中書郎出為王儉衛軍長史¶
　　蕭緬與儉書曰盛府元寮實難其選庾景行汎緑¶
　　水依芙蓉何其麗也時人呼儉府為蓮花池故緬¶
　　書美之累官太子右衛率加通直常侍卒諡曰貞¶
　　子時杲之以文學見遇上造崇虚觀使為碑文卒¶
　　年五十一上甚惜之¶
<pb:KR2k0047_WYG_065-40a>¶
　　范雲字彦龍舞隂人六嵗讀毛詩日誦九紙性機¶
　　警有識善属文下筆輒成時人每疑其宿搆仕南¶
　　齊歴除尚書殿中郎入梁為吏部尚書以佐命功¶
　　封霄城縣侯遷尚書左僕射卒諡曰文有集三十¶
　　巻¶
　　劉之遴字思貞湼陽人八嵗能属文十五舉茂才¶
　　辟為太學博士篤學明審博覽羣籍歴仕都官尚¶
　　書太常卿時鄱陽嗣王範得班固漢書真本獻之¶
<pb:KR2k0047_WYG_065-40b>¶
　　東宫皇太子令之遴與張纘到溉陸襄等叅校同¶
　　異之遴具異狀十事嘗著春秋大義十科左氏十¶
　　科三傳同異十科前後文集五十巻行世¶
　　岑之敬字思禮棘陽人五嵗讀孝經每焚香正坐¶
　　親戚咸加歎異年十六䇿春秋左氏擢為髙第仕¶
　　梁除童子奉車郎賞賜優厚尋為夀光學士累遷¶
　　征南府諮議叅軍之敬博涉文史雅有詞筆性謙¶
　　謹未嘗以才學矜物每忌日營齋必躬自灑掃涕¶
<pb:KR2k0047_WYG_065-41a>¶
　　泣終日士君子以篤行稱之子徳潤有父風官至¶
　　中軍吳興王記室¶
　　岑善方棘陽人清慎有器局博綜經史仕梁為散¶
　　騎常侍徙家江陵所著有文集七巻七子皆有操¶
　　行孫文本官侍郎文本孫羲官侍中從子長倩官¶
　　文昌右相皆為唐名臣¶
　　庾信字子山新野人父肩吾八嵗能詩梁散騎常¶
　　侍信幼而俊邁聰敏絶人博覽羣書尤善春秋左¶
<pb:KR2k0047_WYG_065-41b>¶
　　氏傳與東海徐陵文並綺艶世號徐庾體累遷通¶
　　直散騎常侍聘於西魏遂留長安歴仕至驃騎大¶
　　將軍開府儀同三司進爵義城縣侯俄拜洛州刺¶
　　史徵授司宗中大夫信雖位望通顯常念鄉闗乃¶
　　作哀江南賦以致意隋開皇元年卒有文集二十¶
　　巻¶
　　宗懍字元懍湼陽人少好讀書晝夜不倦語輒引¶
　　古事鄉里呼為小兒學士梁元帝鎮荆州以為記¶
<pb:KR2k0047_WYG_065-42a>¶
　　室嘗被召宿省使製龍川廟碑一夕便成元帝歎¶
　　美之及移鎮江陵歴官尚書侍郎封信安縣侯魏¶
　　破江陵與王褒等入闗周太祖以懍名重南土甚¶
　　禮之世宗時與褒等刋定羣書於麟趾殿保定中¶
　　卒有集二十巻行世¶
　唐樊宗師字紹述南陽人父澤帥襄陽江陵官至右¶
　　僕射三世皆以上第進紹述官至諌議大夫文尚¶
　　竒創語必自撰不蹈前人恒蹊韓愈為墓誌稱魁¶
<pb:KR2k0047_WYG_065-42b>¶
　　紀公三十巻樊子三十巻詩文千餘篇今所存止¶
　　數篇¶
　　韓翃字君平南陽人仕為駕部郎中知制誥有能¶
　　詩名為大厯十才子之一初制誥闕人中書請補¶
　　御批曰與韓翃時有與翃同姓名者為刺史又具¶
　　二人進批曰與詩人韓翃終中書舎人¶
　元暢訥南陽人有詩名注地理指掌圗仕為汴幕官¶
　　暢師文字純甫南陽人訥子幼警悟家貧無書手¶
<pb:KR2k0047_WYG_065-43a>¶
　　録口誦過目輒不忘弱冠謁許衡與姚燧髙凝相¶
　　友善至元初諌時政十六䇿丞相安圖竒其才辟¶
　　為三部令史累官翰林學士卒追封魏郡公諡文¶
　　肅所著有農桑輯要成宗實録長子篤仕至江東¶
　　道肅政㢘訪副使¶
　明李蓘字子田内鄉人嘉靖癸丑進士改庶吉士歴¶
　　官提學副使罷歸蓘好學家多藏書注宋藝圃明¶
　　藝圃諸書援据該洽識者珍之¶
<pb:KR2k0047_WYG_065-43b>¶
　　方九功南陽人嘉靖乙丑進士歴官南京吏部右¶
　　侍郎博學能文負性髙潔著有白下稿息機堂稿¶
　　行於世子適工文章與裕州吳阿衡齊名¶
　　周有文鎮平人萬厯間選貢生幼英敏過目成誦¶
　　負侠任氣嘗坐事詣獄當事識其名命草滄浪賦¶
　　立成因憐其才為昭雪之與祥符張民表等稱中¶
　　州七才子有南遊草唱和吟諸藁¶
　　馬之騏新野人萬厯丁未進士翰林院庶吉士歴¶
<pb:KR2k0047_WYG_065-44a>¶
　　禮部侍郎與弟之駿俱有才名以詩文稱於世¶
　　汝寧府¶
　晉干寳字令升新蔡人祖統吳奮武將軍封都亭侯¶
　　父瑩丹陽丞寳少勤學博覽書記以才器召為著¶
　　作郎平杜弢有功賜爵闗内侯屢遷散騎常侍著¶
　　晉記二十巻咸稱良史著捜神記二十巻世謂之¶
　　鬼董狐又作春秋左氏外傳著周官周易凡數十¶
　　篇並行傳於世¶
<pb:KR2k0047_WYG_065-44b>¶
　　孟嘉字萬年鄳人曽祖父宗以至孝稱仕吳為司¶
　　空嘉在永和中為桓温府叅軍九日宴集龍山風¶
　　吹嘉帽落初不自覺温使孫盛為文嘲之嘉應手¶
　　解答敏妙出人意表温甚賞重表遷長史卒¶
　南北朝周𢎞讓安成人性簡素博學多通始仕不得¶
　　志隠於句容之茅山頻徵不起梁承聖初召為國¶
　　子祭酒尋為仁威將軍入陳以白衣領太常卿光¶
　　禄大夫加金章紫綬𢎞讓為處士時有復王褒書¶
<pb:KR2k0047_WYG_065-45a>¶
　　詞最斐美¶
　　周𢎞直字思方安成人宏讓弟幼聰敏仕梁為西¶
　　中郎湘東王外兵記室叅軍與南陽宗懍同掌書¶
　　記累遷昌州刺史入陳位太常卿光禄大夫𢎞直¶
　　方雅敦厚有集二十巻子確有行檢博涉經史仕¶
　　至都官尚書¶
　宋孫何字漢公汝陽人篤學嗜古年十五能属文與¶
　　丁謂齊名時號孫丁王禹偁尤雅重之淳化中登¶
<pb:KR2k0047_WYG_065-45b>¶
　　進士禮部廷試皆第一通判陳州遷右司諌真宗¶
　　數訪以邉事景徳初知制誥何樂名教勤接士類¶
　　有詞藝者必為稱揚所著有駁史通十餘篇文集¶
　　四十巻¶
　　孫僅字鄰幾汝陽人何弟咸平初進士甲科兄弟¶
　　連冠貢籍時人榮之累官集賢院學士權知開封¶
　　府後領審刑院進給事中卒僅性端慤中立無競¶
　　篤於儒學士大夫推其履尚有集五十巻弟侑亦¶
<pb:KR2k0047_WYG_065-46a>¶
　　登進士第官至殿中丞¶
　　穆修字伯長本鄆州人徙居汝陽自幼嗜學宋初¶
　　學者方從事聲律習為駢儷擿裂號為時文以相¶
　　誇尚修獨倡為古文河南尹洙從之學古文又傳¶
　　其春秋學遂以古文經學名天下其後歐陽蘇曽¶
　　相繼文章上接兩漢者由修倡之也性嚴少合有¶
　　題其詩於禁中壁間者真宗見之深加歎賞問侍¶
　　臣曰此為誰詩或以穆修對上曰有文如此公卿¶
<pb:KR2k0047_WYG_065-46b>¶
　　何以不薦丁謂曰此人行不逮文由是上不復問¶
　　修與謂有布衣舊謂赴䕫漕修猶未仕相遇漢上¶
　　謂意修當先致禮竟不一揖而去故謂銜之登進¶
　　士第為潁州文學㕘軍故當時稱曰穆叅軍云老¶
　　益貧家有唐本韓栁集丐於所親得金鏤板印數¶
　　百帙攜入京師鬻之有儒生數軰至肆共取閱修¶
　　奪取怒視曰先軰能讀一篇不失一句當以全部¶
　　相送遂終年不售而世亦以此知習韓栁文云¶
<pb:KR2k0047_WYG_065-47a>¶
　　謝伋字景思上蔡人官太常少卿葉適稱其脫丱¶
　　髦游太學俊筆湧出排窄老蒼為能洗削纎巧完¶
　　補太樸撰藥寮叢稿二十巻又四六談麈一巻¶
　明何景明字仲黙信陽人八嵗能詩以神童稱𢎞治¶
　　戊午年十五鄉試第三人壬戌成進士授中書舎¶
　　人工古文辭尚氣節鄙榮利與李夢陽齊名海内¶
　　之士稱曰何李正徳初閹瑾用事景明謝病歸瑾¶
　　敗復職直内閣制勅房㑹乾清宫災應詔陳時政¶
<pb:KR2k0047_WYG_065-47b>¶
　　語頗激切不報歴遷副使督學闗中士習文體為¶
　　之一變㑹疾作歸卒年三十九所著有雍大記三¶
　　十巻何子十二巻詩賦雜文二十六巻行於世¶
　　戴冠字仲鶡信陽人正徳戊辰進士授户部主事¶
　　以言事謫廣東烏石驛丞起&KR0343;山知縣歴官陜西¶
　　按察副使平生喜聚書與王守仁李夢陽及同里¶
　　何景明馬録樊鵬為詩文氣節之交所著有邃谷¶
　　集十二巻¶
<pb:KR2k0047_WYG_065-48a>¶
　　樊鵬字少南信陽人嘉靖丙戌進士授安州知州¶
　　遷南京戶部貟外歴陞陜西按察僉事所著樊氏¶
　　集十二巻鵬嘗逰何景明邉貢之門而與孟洋唐¶
　　順之軰為詩文友故其談詩卓有所見云¶
　　陳耀文字晦伯確山人生而頴異日記數千言鄉¶
　　里號為神童子登嘉靖庚戌進士授中書舎人累¶
　　官陜西兵備副使行太僕寺卿告歸杜門日事著¶
　　述有天中記正楊學林學圃萱蘇經典稽疑花草¶
<pb:KR2k0047_WYG_065-48b>¶
　　稡編諸書行於世¶
　　王祖嫡字䕃昌信陽人父詔信陽衛指揮僉事以¶
　　他詿誤奪世爵祖嫡幼警敏殊常兒稍長日誦數¶
　　千言能賦詩登隆慶辛未進士改庶常歴遷國子¶
　　司業上疏言革除間事請及時釐正得㫖許重錄¶
　　景皇帝事而建文帝事姑止時論韙之仕終右春坊¶
　　右庶子兼翰林侍讀祖嫡詩文博雅瑰麗卓然名¶
　　家子延世京營叅將善馳射工古文辭¶
<pb:KR2k0047_WYG_065-49a>¶
　　秦鎬字京汝陽人家貧性至孝絶意仕進肆力古¶
　　文詞崇禎時徵辟不就詩有潁水半瓢巖月細桐¶
　　江一線野雲寛之句年八十有二題墓石云人間¶
　　貧孝子地下老書生著頭責齋集八巻髣園銷夏¶
　　錄四巻¶
　　汝州¶
　唐孫處約郟城人貞觀中為齊王祐記室擢中書舎¶
　　人髙宗即位中書令杜正倫請増舎人員帝曰處¶
<pb:KR2k0047_WYG_065-49b>¶
　　約一人足辦我事止不除以論撰勞數被賚賜後¶
　　為少司成致仕¶
　　劉庭芝字希夷汝州人登進士有詩名¶
　　楊汝士小字沙哥寳豐人憲宗朝仕至東川節度¶
　　使寳厯中楊嗣復大宴即席賦詩汝士作最佳元¶
　　微之白居易擊節歎服汝士醉歸謂子弟曰我今¶
　　日壓倒元白¶
　明田洫字邦正寳豐人𢎞治乙卯舉人任陜西華隂¶
<pb:KR2k0047_WYG_065-50a>¶
　　教諭聰敏博學詩文髙古為時所稱¶
　　陳州¶
　漢應奉字世叔南頓人少聰眀讀書五行並下凡所¶
　　經履莫不暗記著漢書後序多所述載仕為武陵¶
　　太守平武陵蠻詹山等亂興學校舉側陋俗為之¶
　　變遷司隸校尉糾舉姦回不避豪戚桓帝欲立田¶
　　貴人為后奉諌止之黨事起稱疾自退追愍屈原¶
　　因以自傷著感騷三十篇¶
<pb:KR2k0047_WYG_065-50b>¶
　　應劭字仲逺南頓人奉子少篤學博覽多聞舉¶
　　孝㢘累官泰山太守畏曹操棄郡奔冀州牧袁紹¶
　　嘗作駁議三十篇又刪定律令為漢儀建安元年¶
　　奏之詔拜為袁紹軍謀校尉始遷都於許舊章堙¶
　　沒劭乃綴集所聞著漢官禮儀故事凡朝廷制度¶
　　百官典式多劭所立又論當時行事著中漢輯序¶
　　撰風俗通凡所著述百三十六篇又集解漢書皆¶
　　傳於時¶
<pb:KR2k0047_WYG_065-51a>¶
　三國應瑒字徳璉南頓人奉孫父珣字季瑜司空掾¶
　　瑒仕魏為五官將文學多諳朝廷制度文帝與吳¶
　　質書言徳璉常斐然有述作意其才學足以著書¶
　　美志不遂良可痛惜¶
　　應璩字休璉南頓人瑒弟博學好屬文善為書記¶
　　魏文明二帝時歴官散騎常侍遷侍中大將軍長¶
　　史曹爽秉政多違法度璩為百一詩以諷焉其言¶
　　多切時要世共傳之復為侍中典著作卒贈衛尉¶
<pb:KR2k0047_WYG_065-51b>¶
　　應貞字吉甫南頓人璩子少以才聞能談論正始¶
　　中夏侯太初有名勢貞嘗在坐作五言詩太初嘉¶
　　玩之舉髙第歴顯位入晉遷太子中庶子散騎常¶
　　侍又以儒學與太尉荀顗撰定新禮事未施行而¶
　　卒貞弟純純子紹永嘉中為黄門侍郎純弟秀秀¶
　　子詹見人物志¶
　晉王隠字處叔陳人父銓歴陽令好學有著作志每¶
　　私録晉事及功臣行狀未就而卒隠博學多聞不¶
<pb:KR2k0047_WYG_065-52a>¶
　　交勢援元帝時召為著作郎撰晉史以謗免歸貧¶
　　無資用書遂不就乃依庾亮于武昌供其紙筆書¶
　　成詣闕上之年七十餘卒於家¶
　南北朝袁翻字景翔項城人元魏宣武帝時歴官豫¶
　　州中正是時修明堂辟雍翻議明堂五室請同周¶
　　制郊建三雍求依故所及議選邉戍其言俱精切¶
　　可傳孝昌中拜度支尚書加撫軍將軍卒贈青州¶
　　刺史所著有文筆百餘篇¶
<pb:KR2k0047_WYG_065-52b>¶
　　周興嗣字思纂項人博學善屬文梁天監初奏休¶
　　平賦文甚美武帝嘉之累擢散騎侍郎進直文徳¶
　　夀光省撰光宅寺碑又次第王羲之書作千字文¶
　　每奏帝稱善後佐修國史所撰皇帝實錄皇徳記¶
　　起居注書等百餘巻文集十巻行世¶
　　袁躍字景騰項城人翻弟博學俊才性不矯俗翻¶
　　常謂人曰躍我家千里駒也歴任尚書都兵郎中¶
　　散騎常侍蠕蠕主阿那瓌亡破来降朝廷矜之送¶
<pb:KR2k0047_WYG_065-53a>¶
　　復其國既而每使朝貢辭㫖頗不順躍為書遺之¶
　　陳以禍福其辭甚美遷車騎將軍卒贈吏部郎中¶
　　有集行於世¶
　宋李宗易字簡夫宛丘人少好學為詩效白樂天慶¶
　　厯間歴官太常少卿以疾乞歸優㳺林泉所交多¶
　　名士晏殊知之尤深蘇轍為宛丘博士時與之游¶
　　且序其詩集¶
　　王逨字致君宛丘人父俣工部尚書建炎初攜家¶
<pb:KR2k0047_WYG_065-53b>¶
　　避兵沿汴南下逨年十一偶舟泊登岸金兵猝至¶
　　亟解維不暇顧遂失之在金十年間闗南歸登第¶
　　為御史終國子司業志氣强邁學問閎博所著詩¶
　　文人爭傳誦有集二十巻¶
　元徐世隆字威卿西華人金正大初舉進士辟為縣¶
　　令其父戒曰汝年少學未至母急仕進世隆遂辭¶
　　官益篤於學世祖在潛邸時方圖征雲南召世隆¶
　　問之世隆對以不嗜殺人之語世祖曰誠如卿言¶
<pb:KR2k0047_WYG_065-54a>¶
　　吾事濟矣及即位擢燕京等路宣撫使世隆以新¶
　　民善俗為務遷太常卿兼提舉本路學校召為翰¶
　　林集賢學士以疾辭卒年八十所著有瀛洲等集¶
　　百餘巻¶
　　許州¶
　漢賈山潁川人祖父袪故魏王時博士弟子山受學¶
　　於袪涉獵書記孝文時上書言治亂之道借秦為¶
　　喻名曰至言其後文帝除鑄錢令山復上書諌言¶
<pb:KR2k0047_WYG_065-54b>¶
　　多激切遂復禁鑄錢¶
　　邯鄲淳字子叔潁川人弱冠有異才嘗為度尚作¶
　　曹娥碑文操筆立成無所㸃定所謂黄絹幼婦外¶
　　孫韲臼者也書則八體悉工師於曹喜尤精古文¶
　　大篆八分隸書自杜林衛宻以来古文泯絶由淳¶
　　復著¶
　　荀恱字仲豫潁川人年十二能說春秋家貧無書¶
　　每於人家見篇牘一覽多能記誦獻帝時官至秘¶
<pb:KR2k0047_WYG_065-55a>¶
　　書監侍中時政移曹氏恱乃作申鑒五篇奏之帝¶
　　覽而稱善帝以班固漢書文繁難省乃令恱依左¶
　　氏傳體撰漢記三十篇¶
　三國繁欽字休伯潁川人以文學知名與魏太子丕¶
　　及臨淄王植以詩賦交逰唱和贈答有與魏太子¶
　　牋及硯贊皆為世所稱¶
　晉棗據字道彦長社人善文詞弱冠辟大將軍府出¶
　　為山陽令有政績官至太子中庶子所著詩賦論¶
<pb:KR2k0047_WYG_065-55b>¶
　　四十五首子二腆以文章顯仕至襄城太守嵩才¶
　　藝尤美位散騎常侍為石勒所害¶
　　韓伯字康伯長社人清和有思理留心文藝舅殷¶
　　浩及潁川庾龢俱推重之簡文帝時累官侍中嘗¶
　　作辨謙論為世所重轉丹陽尹吏部尚書領軍將¶
　　軍既疾病占候者云不宜此官朝廷改授太常未¶
　　拜而卒子璯衡陽太守¶
　南北朝荀伯子潁隂人祖羨晉兖州刺史伯子少好¶
<pb:KR2k0047_WYG_065-56a>¶
　　學博覽經傳仕晉為著作郎與徐廣同修國史入¶
　　宋累遷御史中丞立朝正色衆咸憚之官至東陽¶
　　太守有文集傳於世子赤松尚書右丞¶
　　鍾嶸字仲偉長社人與兄岏弟嶼並好學有思理¶
　　嶸仕齊為西中郎入梁拜記室叅軍所著有詩品¶
　　三巻行於世¶
　隋庾自直潁川人父持陳羽林監自直解属文於五¶
　　言詩尤善陳亡入隋大業初授著作佐郎帝有篇¶
<pb:KR2k0047_WYG_065-56b>¶
　　章必先示自直令其詆訶自直所難帝輒改之或¶
　　至再三俟其稱善然後方出後以本官知起居舎¶
　　人卒有文集一巻行世¶
　宋掌禹錫字唐卿郾城人舉進士為道州司理叅軍¶
　　試身言書判第一改大理寺丞累遷太子賓客以¶
　　尚書工部侍郎致仕卒禹錫博學多記嘗預修皇¶
　　祐方域國志地理新書及校正類編神農本草又¶
　　著郡國手鑒周易集解¶
<pb:KR2k0047_WYG_065-57a>¶
　金麻九疇字知幾其先易州人後遷於許州之郾城¶
　　幼頴悟三嵗能識字七嵗能草書作大字以神童¶
　　召見章宗竒之弱冠入太學有文名以古學自力¶
　　博通五經興定間試開封府詞賦第二經義第一¶
　　再試南省復然聲譽大振後遷應奉翰林文字頃¶
　　之謝病歸元兵入河南九疇挈家走確山為兵所¶
　　得驅至廣平病死¶
　元楊士𢎞字伯謙襄城人寓臨江好學善属文尤工¶
<pb:KR2k0047_WYG_065-57b>¶
　　於詩嘗選唐人詩名曰唐音其自著有鑒池春草¶
　　集¶
　　趙居信字季明許州人穎敏過人日記萬言仕至¶
　　翰林學士追封梁國公諡文簡所著有經說史評¶
　　蜀漢本末理學正宗禮經葬制等書行於世¶
　明王錦襄城人八嵗能詩十嵗通五經十六嵗登成¶
　　化己丑進士授庶常制勑詩賦揮筆立就同館號¶
　　曰文虎當軸忌其才出為御史轉憲副與同官不¶
<pb:KR2k0047_WYG_065-58a>¶
　　合即拂衣歸時年二十有八著述甚富有集若干¶
　　巻¶
　　禹州¶
　宋孫甫字之翰陽翟人少好學日誦數千言為古文¶
　　章舉進士及第授華州推官後遷秘閣校理甫上¶
　　十二事名三聖政範改右正言累直史館仕終天¶
　　章閣待制河北都轉運使卒贈右諌議大夫有文¶
　　集七巻唐史記七十五巻既卒詔取其書蔵之秘¶
<pb:KR2k0047_WYG_065-58b>¶
　　府¶
　　崔鶠字徳符陽翟人舉進士補均州推官徽宗以¶
　　日食求言鶠上書稱㫖擢相州教授調績溪令移¶
　　病歸始居郟城治地數畝為婆娑園屏處十餘年¶
　　人無貴賤長少悉尊師之宣和六年起通判寧化¶
　　軍召為殿中侍御史欽宗立授右正言極論蔡京¶
　　之罪發其姦狀時議重之鶠雅好古學善属文尤¶
　　長於詩清婉敷腴有唐人風集三十巻傳世¶
<pb:KR2k0047_WYG_065-59a>¶
　　曹組陽翟人與兄緯有聲太學能詩文宣和三年¶
　　始登第郊禮進祥光賦詔給事殿中為睿思殿應¶
　　制與李質各獻艮嶽賦上善之著箕潁集二十巻¶
　明李叔允禹州人洪武初由儒士授國子監博士纂¶
　　修昭鑒錄書成擢翰林修撰又與宋濂等修洪武¶
　　正韻等書後致仕濂與劉基等皆贈以言¶
　　邉寧字定之禹州人少有文名永樂戊子舉鄉試¶
　　任綿州鄜州學正詔入文淵閣纂修永樂大典校¶
<pb:KR2k0047_WYG_065-59b>¶
　　正七館書文鄉人稱為邉夫子¶
　　鄭州¶
　唐鄭䖍字弱齊滎陽人天寳初為協律郎集綴當世¶
　　事著書八十篇明皇愛其才置廣文館以䖍為博¶
　　士䖍善圗山水好書嘗自寫其詩并畫以獻帝稱¶
　　為三絶遷著作郎後貶台州司户叅軍¶
　宋梁周翰字元褒管城人幼好學十嵗能属詞仕周¶
　　為開封府户曹叅軍入宋授秘書郎直史館乾徳¶
<pb:KR2k0047_WYG_065-60a>¶
　　中獻擬制二十篇擢右拾遺真宗在儲宫知其名¶
　　及即位擢為翰林學士累遷工部侍郎卒有集五¶
　　十巻及續因話錄¶
　　陜州¶
　唐楊憑字虚受虢州𢎞農人善文詞與弟凝凌皆有¶
　　名大厯中相繼舉進士時號三楊累官至太常少¶
　　卿湖南江西觀察使入拜京兆尹與御史中丞李¶
　　夷簡素有隙因劾貶臨賀尉俄遷杭州長史以太¶
<pb:KR2k0047_WYG_065-60b>¶
　　子詹事卒凌子敬之舉進士仕至工部尚書以文¶
　　章名世嘗作華山賦韓愈李徳裕皆咨賞之¶
　　姚合陜州人宰相崇孫元和中進士及第調武功¶
　　尉善詩世號姚武功累轉給事中歴陜虢觀察使¶
　　終秘書監¶
　　光州¶
　三國胡綜字緯則固始人仕吳為鄂長後典軍國宻¶
　　事蜀漢聞孫權即位遣使申前好綜為盟文詞義¶
<pb:KR2k0047_WYG_065-61a>¶
　　甚美官至偏將軍兼左執法自權統事諸文誥䇿¶
　　命隣國書符皆綜所定子冲有文幹官至中書令¶
　元馬祖常字伯庸本西域人父潤同知漳州路總管¶
　　府事家於光州祖常七嵗知學延祐初中廷試第¶
　　二授應奉翰林文字累遷陜西行臺中丞卒贈魏¶
　　郡公諡文貞祖常立朝既久多所建明工于文章¶
　　自成一家言詩尤圓宻清麗文宗謂中原碩儒惟¶
　　馬祖常云¶
<pb:KR2k0047_WYG_065-61b>¶
　　龔友福光山人舉明經第一授翰林學士拜中書¶
　　叅政兼丞相長於詩文號淮南夫子所著有龔伯¶
　　達集¶
　明劉繪字子素光州人嘉靖乙未進士歴仕給事中¶
　　出為重慶知府閱士得銅梁張佳䕃竒之後果以¶
　　文章功業顯人服其藻鑑性簡亢論事骯髒不平¶
　　既被放歸治元湖别墅與賓客放浪賦詩以此自¶
　　娱所著有通論四十篇詩賦序記雜文二十巻¶
<pb:KR2k0047_WYG_065-62a>¶
　¶
　¶
　¶
　¶
　¶
　¶
　¶
　¶
<pb:KR2k0047_WYG_065-62b>¶
　¶
　¶
　¶
　¶
　¶
　¶
　¶
　河南通志巻六十五¶
