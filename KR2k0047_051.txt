# -*- mode: mandoku-view; -*-
#+TITLE: 河南通志
#+DATE: 2015-08-24 22:42:00.609057
#+PROPERTY: ID KR2k0047
#+PROPERTY: BASEEDITION WYG    
#+PROPERTY: JUAN 卷五十一
<pb:KR2k0047_WYG_051-1a>¶
欽定四庫全書¶
　河南通志巻五十一¶
　　古蹟上¶
　古之君子德澤加於民名聲流於時匪獨垂竹帛炳¶
　丹青而已也其生平所經歴與釣遊處往往使人凴¶
　弔流連而不能去豈非以其人哉詩曰高山仰止景¶
　行行止豫居中土游歴於斯者尋成皐河陽之蹟慨¶
　然想戰守之餘烈至於吹臺梁苑平泉緑野之遺又¶
<pb:KR2k0047_WYG_051-1b>¶
　以思賢士大夫於政事之暇風流儒雅嘯咏登臨令¶
　人慨慕於無窮百世而下猶追思若此况其時親炙¶
　而愛樂之者乎夫彰往事厲來者亦紀志者之所有¶
　事也志古蹟¶
　　開封府¶
　　汴故城(舊城周圍四十八里二百二十三步周顯/德間所築宋藝祖初大其城址曲而宛如)¶
　　(蚓詘耆老相傳趙中令鳩工奏圖初取方直四面/皆有門坊市經緯其間井井繩列藝祖覽而怒取)¶
　　(筆塗之命以幅紙作大□紆曲緃斜旁注云依此/修築故城即當時遺跡熙寧時神宗屢欲改作卒)¶
<pb:KR2k0047_WYG_051-2a>¶
　　(不敢更第増陴而已政和間蔡京擅國亟奏廣其/規以便宫室苑囿之奉命官侍董其役周環數十)¶
　　(里一撤而方之如矩墉堞樓櫓雖甚藻飾而蕩然里雅/無復曩時堅樸之規靖康末北馬南牧尼瑪哈幹)¶
　　(布揚鞭城下有徳色曰是易攻下令植砲四隅随/方擊之城既引直一砲所擊一壁皆潰藝祖沉㡬)¶
　　(遠睹至是始騐計南陽詩大梁城外草萋萋八月/行人散馬蹄汴水波濤流未穩宋宫花草徑還迷)¶
　　(千年廢井銀牀冷百尺層臺石獸低/試問夷門何處是秋風殘日鷓鴣啼)梁王城(在府/城西)¶
　　(北二里即梁惠王故城唐高適詩古城蒼莽饒荆/棘駐馬荒城愁殺人魏王宫觀盡禾黍信陵賔客)¶
　　(随灰塵憶昨雄都舊朝市軒車照耀歌鐘起軍容/帶甲三十萬國歩連營五千里全盛須臾那可論)¶
　　(高臺曲池無復存遺墟但見狐狸跡古地空餘草/木根暮天摇落傷懐抱撫劍悲歌對秋草俠客猶)¶
<pb:KR2k0047_WYG_051-2b>¶
　　(傳朱亥名行人尚識夷門道白璧黄金萬户侯寳/刀駿馬填山丘年代淒涼不可問往來唯見水東)¶
　　(流/)倉王城(在府城北時和保/世傳倉頡所築)小黄城(在府城東北/漢置縣屬陳)¶
　　(留郡北/齊廢)新里城(在府城西南隋置/縣後省入陳留)博浪城(在府城/北三十)¶
　　(里一名博浪沙亭即張良令力士擊秦始皇處一/云在陽武縣東南三里唐胡曽詩嬴政鯨吞六合)¶
　　(秋削平天下滅諸侯山東不是無公子何事張良/獨報讐明李夢陽詩博浪沙中挈椎走鴻門帳前)¶
　　(撞玉斗誰謂張良貌如婦赤帝子起鞭赤龍臣也/請歸從赤松赤松子在何許君不見朝烹狗暮縛)¶
　　(虎/)青城(在府城南門外宋之齋宫城殿皆以/青布為之政和間始易以甎故名)康王¶
　　城(在府城北宋高/宗為康王時築)陳留故城(在陳留縣北二十里/相傳内有漢光武行)¶
<pb:KR2k0047_WYG_051-3a>¶
　　(宫/)斗城(在陳留縣南二十五里/相傳子産葬伯有於此)平丘城(在陳留縣/西北九十)¶
　　(里春秋晉㑹諸侯於平丘/城即此俗傳為衛靈公邑)老丘城(在陳留縣北四/十五里左傳鄭)¶
　　(罕達敗宋師/於老丘即此)空桑城(在陳留縣南十五里世紀云/伊尹生於空桑郡志伊尹母)¶
　　(既孕夢神告曰臼若出水即東走明日臼果出水/東走數里顧其邑大浸遂化為空桑有莘氏女採)¶
　　(桑過之得兒於/空桑中即此)牛首城(在陳留縣左傳桓十四年/宋人與諸侯伐鄭取牛首)¶
　　(即/此)張城(在陳留縣東六十里漢高為子房築其/地高阜有土洞傍有桃花名桃花洞)下¶
　　倉城(在陳留縣西南小城保又名小城/周世宗伐南唐時所築以貯軍餉)高陽城(在/杞)¶
　　(縣西南二十五里顓頊高/陽氏佐少昊有功封此)圉城(在杞縣南五十里/春秋晉韓起如楚)¶
<pb:KR2k0047_WYG_051-3b>¶
　　(逆女□過鄭鄭/伯勞諸圉即此)雍丘城(即今杞/縣城)外黄城(在杞縣東/北六十里)¶
　　(左傳惠公敗宋師於黄/即此漢置縣屬陳留郡)呉起城(在杞縣東北十里/世傳呉起屯兵於)¶
　　(此所/築)祺城(在杞縣西北三十里舊有禹祠漢光武/迎其神於雍邱作祠以祭曹植城雍邱)¶
　　(復遷其神於祺城謂之棋者土人祈祥於此也沈/荃詩野寺鐘聲動明河曙色寒輕裝戒徒旅短褐)¶
　　(上征鞍戍古啼鴉亂林空落葉/乾欲将行路曲悽切向君彈)張柔城(在杞縣西/世傳張柔)¶
　　(封蔡國公寓/杞築此以居)肥陽城(在杞縣東北二十里/相傳禹治水時所築)婦姑城¶
　　(在杞縣東北鄭村保西征記云梁之東百里有孀/婦養姑孝謹鄉人化之後遂以此名其城其遺址)¶
　　(尚/存)中灤城(在封邱縣西南三十/五里元時建後廢)南燕城(在封邱縣/即春秋時)¶
<pb:KR2k0047_WYG_051-4a>¶
　　(長丘左傳宋敗翟於/長丘獲長翟即此)儀城(在蘭陽縣西北二十里/儀封人請見孔子處今)¶
　　(縣北有/儀封鄉)東昏城(在蘭陽縣東北二十五里即蘭陽/縣故城秦始皇東遊至此昏霧四)¶
　　(塞不能/進故名)韓陵城(在蘭陽縣東北五里宋養馬圈子/原有城池俗呼為韓陵圏子内有)¶
　　(轉陵明李東陽詩韓陵嵗乆不知名聞説封君舊/諱成千載興亡随落照㡬人今古慨高情城鴉蚤)¶
　　(逐秋隂散浦樹遙含曙色明莫向蘭陽頻弔古已/從分割見昇平明楊一清詩飄泊殘魂土一坵招)¶
　　(提香火自春秋寒烏啼落/陵前月疑訴當年汗馬愁)舊儀封城(在儀封縣東/北十七里金)¶
　　(始築以置縣明/洪武中圯於河)南郊壇(在府城南薰門外其側又/有南青城即宋祭天齋宫)¶
　　北郊壇(在府城封邱門外其北又/有北青城即宋祭地齋宫)莘野(在陳留縣/西郊故誌)¶
<pb:KR2k0047_WYG_051-4b>¶
　　(在城内有莘野/坊即伊尹耕處)桑野(在洧川縣西北周穆/王食魚於桑野即此)白沙(在/中)¶
　　(牟縣/西)户牖鄉(在陽武縣東北二十/里即漢陳平宰肉地)汴故宫(在府城/内正北)¶
　　(本宋之大内金人廣之皇城南外門南薰南薰之/北新城門曰豐宜橋曰龍津橋北曰丹鳳門其北)¶
　　(曰文武樓東曰太廟西曰郊社正北曰承天門雙/闕前引東西左右掖門承天之北正殿曰太慶殿)¶
　　(東廡曰嘉福樓西廡曰嘉瑞樓大慶之後曰徳儀/殿正内曰隆徳殿隆徳之次曰仁安殿仁安之次)¶
　　(曰純和殿純和之次曰寧福殿寧福之後由苑門/而北曰仁智殿有二大石左曰敷錫神運萬嵗峯)¶
　　(右曰玉京獨秀太平巖苑門東曰仙韶苑北曰湧/翠峯東連長生殿又東曰湧金殿蓬萊殿西曰浮)¶
　　(玉殿曰流洲殿南曰閲武殿又南曰安泰門東曰/壽聖宫北曰徽音院又北曰燕壽殿徽音壽聖東)¶
<pb:KR2k0047_WYG_051-5a>¶
　　(曰太后苑苑有慶春殿明洪武/十一年即其故址建周王府)¶
(國朝初改為/    貢院)龍徳宫(在府城内西北隅本宋徽宗潛邸/及即位廣之易今名中有壺春堂)¶
　　延福宫(在府城安遠門内宋徽宗建/規制精巧二宫皆燬於兵火)太一宫(有三/一在)¶
　　(府城蘇村為東太一宫一在八角鎮為西太/一宫一即五岳觀舊址為中太一宫後俱廢)東景¶
　　靈宫　西景靈宫(在府城内端禮街之東西宋/建置藝祖以下御容於内)九¶
　　成宫(宋崇寧初方士魏漢津請備百物之象鑄九/鼎四年三月九鼎成詔於中太一宫之南為)¶
　　(殿以奉安諸鼎繚以周垣上施睥/睨墁以方色之土名曰九成宫)玉清昭應宫(宋/大)¶
　　(中样符初營建是宫七年而成凡二千六/百二十楹制度極其閑麗天聖中火燬)上清儲¶
<pb:KR2k0047_WYG_051-5b>¶
　　祥宫(宋太宗至道元年上清宫成慶厯三年火其/後復修賜名上清儲样宫命蘇軾撰碑文以)¶
　　(紀其/事)逍遙宫(在陳留縣南六里隋/大業二年建後廢)鴻臺宫(在洧川/縣西一)¶
　　(里戰國䇿張儀説韓王曰秦下甲取成臯宜陽/則鴻臺之宫桑林之苑非大王之有也即此)昇¶
　　平樓(在府城宋大内需雲殿東舊名紫雲/為宫中觀宴之所明道初改今名)㑹仙樓¶
　　(在府城内/雷家橋北)得勝樓(在府城得/勝橋側)和樂樓(在府城内/舊名莊樓)望¶
　　京樓(即府西門樓舊無名後以唐令狐綯登樓詩/有望京字因名唐令狐綯詩夷門一鎮五經)¶
　　(秋未得朝天未免愁因上此/樓望京國便名樓作望京樓)遇僊樓(在府城南薰/門内金時有)¶
　　(狂僧李菩薩者嘗就楊廣道趙君瑞兩家宿一日/大寒楊與之酒若媿無以報者晨起持酒盌出聞)¶
<pb:KR2k0047_WYG_051-6a>¶
　　(其噀酒聲入曰花開矣已而牡丹果開兩花時正/大四年十月也人異其事因以名樓趙秉文作滿)¶
　　(庭芳詞/記之)明月樓(在府城内州橋東明洪武十/五年因其廢址為税課司)寳津¶
　　樓(在府城鄭門/外瓊花苑内)狀元樓(在府城新/橋東北)豐樂樓(在府城/内宋徽)¶
　　(宗建舊名樊樓宋劉子翬詩梁園歌舞足風流美/酒如刀解斷愁憶得承平多樂事夜深燈火上樊)¶
　　(樓/)慶豐樓(在府城内/西北隅)蓮花樓(在府城西鄭門外宋/時士大夫於此餞别)¶
　　玉川樓(在府城内/土市子街)清風樓(在府城/西南)宴賓樓(在府城/西金明)¶
　　(池/右)皷樓(在府治西南臺髙三丈上建/層樓下置甕門通東西行路)潘樓(在通許/縣南十)¶
　　(里宋太師潘美/别墅其址尚存)江樓(在陽武縣唐韋承慶詩獨酌/芳春酒登樓已半曛誰驚一)¶
<pb:KR2k0047_WYG_051-6b>¶
　　(行雁衝斷/過江雲)岳臺坊(按宋史京師岳臺坊地曰浚儀/近古候景之所洛誥稱東土是)¶
　　(也今其/地失考)同文館(在府城大梁門外西北宋/時建待高麗使臣之所)班荆館¶
　　(在府城封邱門外宋/時建待番使之所)栁林館(在府城東北南神岡/宋時郡人遊宴之所)¶
　　(後淪/於水)信陵館(在府城信陵君延士處元雷琯詩閒/過信陵館有懐信陵君君去日巳遠)¶
　　(誰憐抱闗人徑擕一壺酒往酹公子墳墳久漸已/平其木㡬為薪泉扉鎻長夜千載不復晨昔為賢)¶
　　(俊遊今為狐兔隣豪貴竟安在念之心如焚有生/㑹歸盡但恐後無聞此意不可必且醉渠圍春)¶
　　奉天臺(在布政司治後洪武初車/駕幸汴築為燔柴之所)封臺(在府城南/薰門外明)¶
　　(車駕幸汴時築/為祭神之所)靈臺(在府城南二十里戰國魏/侯罃所築一名梁惠王臺)吹¶
<pb:KR2k0047_WYG_051-7a>¶
　　臺(在府城東南三里許按九域志即繁臺也本師/曠吹臺漢梁孝王増築之又名平臺上有三賢)¶
　　(祠祀李白杜甫高適天寳中三人聚於梁宋共飲/吹臺之上後人慕其髙風因祀之今又建禹王廟)¶
　　(沈荃詩梁王全盛日置酒登此臺層軒出霄漢壯/搆凌塵埃當時侍從者一一皆鄒枚抽毫必金石)¶
　　(酌醴盈樽罍日暇有餘樂時清多俊才歡娯極百/年盛事流九垓我來過夷門望古増徘徊浮雲亘)¶
　　(千里宫觀成飛灰平池走狐兔阿閣生莓苔霜雪/日以零風流日以頺衰榮有如此悢悢詎能裁)¶
　　宴臺(在府城東北十里宋時春耕籍田於/東郊祀先農畢享胙宴百官於此)拜郊臺¶
　　(在府城南十里其東又/有東拜郊䑓並宋時築)沙兀臺(在府城東南鄭店/保臺上有鄭安平)¶
　　(廟元季兵燬/惟臺存焉)百花臺(在府城西堌子/門外宋徽宗築)造字臺(在府/城北)¶
<pb:KR2k0047_WYG_051-7b>¶
　　(時和保世傳倉頡造字之所唐岑參詩野寺荒/臺晚寒天古木悲空堦有鳥跡猶似造書時)迎¶
　　秋臺(在府城西堌子門外後唐莊/宗築宋都人九日於此登髙)吕祿臺(在杞縣/即今預)¶
　　(備倉按漢書吕禄與/酈寄友善曽游杞)五子臺(在太康縣西高陵鄉/書所謂厥弟五人御)¶
　　(其母從于洛汭因築是臺上/有五子廟旁有五子澤後廢)霸王臺(在大康縣西/北五里世傳)¶
　　(為項羽/將臺)南拒臺　北拒臺(俱在太康縣南二十里/相去一里許即漢王追)¶
　　(項羽至陽/夏相拒處)尉繚子臺(在尉氏縣治東北/戰國尉繚子所築)議事臺(在/鄢)¶
　　(陵縣西營南保世傳曹/操集官僚議事於此)燕王臺(在鄢陵縣魏文帝/封燕王宇為鄢陵)¶
　　(王築臺於/城中故名)扶臺(在扶溝縣治後宋程顥治/扶溝時所築一名化民臺)曹公臺¶
<pb:KR2k0047_WYG_051-8a>¶
　　(在中牟縣官渡口又名官渡臺/其南有城即曹操袁紹相拒處)層臺(在中牟縣城/北魏任城王)¶
　　(所/築)青陵臺(在封邱縣東北宋康王欲奪其舎人韓/慿妻築臺望之慿妻息氏作歌自縊死)¶
　　(息氏歌南山有鳥北山張羅烏自高飛羅當奈何/又烏鵲雙飛不樂鳯凰妾是庶人不樂宋王唐李)¶
　　(商隠詩青陵臺畔日光斜萬古幽魂倚暮/霞莫許韓慿為蛺蝶等閒飛上别枝花)秦臺(在/蘭)¶
　　(陽縣東昏故城舊名植栁秦始皇/東遊至此昏霧四塞築臺以厭之)信陵亭(在府城/内相國)¶
　　(寺前魏公子無忌/常遊地舊有亭)大梁亭(在府城大梁門外西偏/唐韋應物詩梁王昔愛)¶
　　(才千古化不泯至今蓬池上遠集八方賔車馬平/明合城郭滿埃塵逢君一相許豈要平生親入仕)¶
　　(三十載如何獨未伸英聲久籍籍臺閣多故人置/酒發清彈相與樂佳辰孤亭得長望白日下廣津)¶
<pb:KR2k0047_WYG_051-8b>¶
　　(富貴良可求朅來西入秦/秋風旦夕起安得客梁陳)新亭(在府城内唐汴州/刺史令狐楚建劉)¶
　　(禹錫/有記)流盃亭(在府城内西北隅唐李商隠詩身屬/中軍少得歸木蘭花盡失春期偷尋)¶
　　(栁絮到城外行/過水西聞子規)駐蹕亭(在布政司圓堂後明洪武/初車駕幸汴詔建行宫北)¶
　　(去留大旗以鎮中原後因為亭明劉咸詩先帝當/年幸汴都六龍曽此駐鑾輿詞臣徑進雲門樂父)¶
　　(老争呈地理圖想像鎮旗成往事傷心遺詔/載嘉謨恭尋聖跡登臨處目斷天涯望鼎湖)攬秀¶
　　亭(在府城/貢院内)安樂亭(在杞縣南園鎮保世/傳漢梁孝王所立)鳴鴈亭(在/杞)¶
　　(縣春秋成十六年衛侯伐鄭至/於鳴鴈杜注云在雍邱縣西北)三亭(在尉氏縣秦/王稽與范睢)¶
　　(約待我三亭/之南即此)彭祖亭(在鄢陵縣北東/保彭祖岡上)扶亭(在扶溝/縣後漢)¶
<pb:KR2k0047_WYG_051-9a>¶
　　(建武元年封朱鮪為侯國屠又良詩忽忽春愁夢/未回小扶亭畔杏初開蝶尋舊蕋穿廊去風送新)¶
　　(香入/座來)白鄉白亭(在扶溝縣相傳楚封太/子建之子白公勝於此)蒲蘆亭(在/中)¶
　　(牟縣南門/外四水中)封父亭(在封邱縣治安坊西北夏后氏/之世封父為諸侯建亭於此)¶
　　請見亭(在儀封縣城西一里許亭内豐/碑大書論語儀封人請見一章)宋明堂(在/府)¶
　　(城内宋政和七年/建范仲淹有賦)資善堂(宋仁宗肄業所在府城/元符觀南大中祥符八)¶
　　(年建天禧四/年徙御厨北)繼聖堂(在府治東宋太宗習射之所/後宰相因真宗臨幸請以繼)¶
　　(聖名/其堂)拱奎堂(在府治内宋錢/藻尹開封時建)清虛堂(在府城東南/隅宋王鞏建)¶
　　(蘇軾/有記)三聖堂(在府城大梁門外百歩/許即宋都亭西驛舊址)三槐堂(在仁/和門)¶
<pb:KR2k0047_WYG_051-9b>¶
　　(外宋兵部侍郎王祐手植三槐於庭曰吾子孫必/有為三公者其後祐子旦果為相遂號三槐王氏)¶
　　(因建此堂題其扁曰三槐宋蘇軾銘嗚呼休哉魏/公之業與槐俱萌封殖之勤必世乃成既相真宗)¶
　　(四方砥平歸視其家槐隂滿庭吾儕小人朝不及/夕相時射利遑䘏厥徳庻㡬僥倖不種而獲不有)¶
　　(君子其何能國王城之東晉公所/廬鬱鬱三槐惟徳之符嗚呼休哉)壽山艮岳(在府/城東)¶
　　(北隅宋徽宗所築初名鳳凰山後改壽山艮岳其/上有華陽宫此山周廻十餘里峯巒嶂巘洲渚池)¶
　　(沼怪石古木珍禽竒獸宫殿舘閣堂亭臺榭各有/名號不可殫紀後盡堙明于謙詩龍樓高處彩雲)¶
　　(飛艮嶽纔成事已非寂寞長/門金鎻合中州無復二龍歸)百岡(在府城東北三/十里有土堆百)¶
　　(餘世傳宋文帝元嘉中檀道濟與北魏戰糧盡而/返魏軍襲之道濟夜唱籌量沙積至百堆以紿之)¶
<pb:KR2k0047_WYG_051-10a>¶
　　(魏軍見之果退/道濟全師而還)霍赤岡(在府城東北二十里遼主/耶律徳光滅晉嘗屯兵於)¶
　　(此/)牟駝岡(在府城西北十五里宋牧馬之所按邱/濬世史正綱靖康元年春金人犯京師)¶
　　(兵屯牟駝/岡即此)鸑鷟岡(在通許縣東南四十/里昔𫝊有彩鳳集上)濯龍峽(在/府)¶
　　(城壽山/艮岳下)南衙(在府城宋包孝肅公/聽政處即舊開封府)玉帳(在杞縣東/北三十三)¶
　　(里世傳漢高/祖經此有廟)孟莊(在杞縣西二十里按宋北轅錄/云過范郎廟其地名孟莊有孟)¶
　　(姜女/廟)瓦屋(在洧川縣春秋隠公八年宋/公齊侯衛侯盟於瓦屋即此)蟲牢(在封/邱縣)¶
　　(北春秋公㑹晉侯齊侯宋公衛侯鄭/伯曹伯邾子杞伯同盟於蟲牢是也)康王坡(在杞/縣北)¶
　　(二十五里宋高宗/為康王時經遊地)鳳凰坡(在鄢陵縣張橋南世傳/黄霸治潁川時鳳凰集)¶
<pb:KR2k0047_WYG_051-10b>¶
　　(此/)晉丘(在祥符界内一名清丘又名𤣥池昔簡狄/浴於晉丘之水有𤣥鳥遺卵吞之遂生契)¶
　　(即/此)桐丘(在扶溝縣西二十里左傳楚伐鄭鄭人將/奔桐丘即此沈荃詩邑外古桐丘瞳矓霧)¶
　　(未收行人纔覔/路襟袖白雲流)平丘(在封丘縣東四十里春秋甲/戌同盟於平丘即其地明劉)¶
　　(昌詩平丘盟會屈王臣歎息中原委戰塵千載夕/陽消霸業一川秋色盪河津韓凴古樹枝連理高)¶
　　(適新詩筆有神驄馬徘徊/又西去欲從何處問垂綸)三陵塜(在陽武縣東南/二十里唐胡曽)¶
　　(詩春到三陵淑氣和雪初消處翠嵯峨/梅花未識開多少䇿杖擕壺試一過)梁園(在府/城東)¶
　　(南一名梁苑漢梁孝王遊賞之所唐李白梁園吟/我浮黄雲去京闕挂席欲進波連山天長水&KR2446;厭)¶
　　(遠渉訪古始及平臺間平臺為客幽思多對酒遂/作梁園歌却憶蓬池阮公詠因吟渌水揚洪波明)¶
<pb:KR2k0047_WYG_051-11a>¶
　　(王廷相詩華園明積雪上客艷/新詞何處梁王苑秋風蔓草迷)芳林園(在府城西/北固子門)¶
　　(内宋太宗居晉邸太祖賜其地為園及即位改號/潜龍園内有池沼淳化三年帝幸其池謂近臣曰)¶
　　(昔尹京日無事嘗飲池上今池邊之樹已成喬木/矣又顧教坊使郭守忠曰汝等前以樂童從我今)¶
　　(亦皓首何光隂易過如此耶乃登水心亭習射中/的者上親酌滿舉大白詔羣臣盡醉後廣其地號)¶
　　(奉真園仁宗天聖/七年改名芳林)同樂園(在府城固子門内宋徽/宗置元金師拓詩晴日)¶
　　(明華構繁隂蕩緑波蓬丘滄海逺春色上林多流/水時雖逝遷鶯暖自歌可憐歡樂極鉦鼓散雲和)¶
　　玉津園(在府城南薰門外内有圓池方池宋劉敞/詩垂楊冉冉籠清籞細草茸茸覆露沙長)¶
　　(閉園門人不入禁/渠流出兩殘花)桑園(在陽武縣曹大家止宿處/按文選曹昭東征賦云宿)¶
<pb:KR2k0047_WYG_051-11b>¶
　　(陽武之桑園即此楊春泰詩垂楊夾道夕陽斜萬/里孤征曹大家日月東西曽㡬度倉庚處處啄桑)¶
　　(花/)瓊林苑(在府城西鄭門外俗呼為西青城宋時/建苑為宴進士之所與金明池南北相)¶
　　(對其中松栢森列百花芬郁苑東南隅政和間創/築華嘴岡高數丈上有横觀層樓金碧相射下有)¶
　　(錦石纒道寳砌池塘栁鎻虹橋花縈鳳舸又有明/池梅亭牡丹諸亭不可勝數宋韓琦詩春光濃簇)¶
　　(寳津樓樓下新波漲鴨頭嘉節難逢真上已賜筵/榮入小瀛洲仙園雨過花遺靨御陌風長絮滚毬)¶
　　(楔飲不須辭巨白/清明來日尚歸休)宜春苑(在府城有二一在固子/門外號西御園一在麗)¶
　　(景門外號東御園宋王安石詩宜春舊臺沼日暮/一登臨解帶行蒼蘚移鞍坐緑隂樹疎啼鳥逺水)¶
　　(静落花深無復增/修事君王惜費金)迎春苑(在府城麗景門外東北/宋初宴進士之所每嵗)¶
<pb:KR2k0047_WYG_051-12a>¶
　　(迎春於此後/改為富國倉)牧苑(在府城北陳橋東北宋牧馬所/元趙孟頫詩一片中原地紛紛)¶
　　(㡬戰争至今將不/去留與後人耕)隋堤(在府治汴河故道隋煬帝/所築明陸深詩端委猶堪)¶
　　(致太平龍舟錦纜竟何成空餘細水緣堤曲别有/垂楊帶晚晴社燕歸來如有恨閑花開遍不知名)¶
　　(行人誰管興亡事/但説揚州接汴京)汴河故道(即浚儀渠河舊出鄭/州滎陽縣大周山東)¶
　　(經府城内又東合蔡河名蒗蕩渠又名通濟渠東/注泗州下入於淮宋都大梁時汴水穿都門中有)¶
　　(上水門下水門嵗運江淮浙湖之粟六百萬石達/京師元世祖至元二十七年黄河決始淤塞今府)¶
　　(治南有汴渠故蹟即其地唐李益詩汴水東流無/限春隋家宫闕己成塵行人莫上長堤望風起揚)¶
　　(花愁殺人皮日休銘隋之疏淇汴鑿太行在隋之/民不勝其害也在唐之民不勝其利也今日九河)¶
<pb:KR2k0047_WYG_051-12b>¶
　　(外復有淇汴北通涿郡之漁商南運江都之轉輸/其為利也溥哉不勞一夫之荷畚一卒之鑿險而)¶
　　(先功巍巍得非天假暴隋成我大利哉尚恐國家/有淇汴太行之役因獻纎誡是為汴河銘淮河瀰)¶
　　(瀰循禹之軌厥有暴隋鑿通淮泗晝泣疲民夜哭/溺鬼似赭流川如鈆貫地龍舟未故江都已弑陳)¶
　　(迹空有逝波不止在隋則害在唐則利嗚呼聖主/守舊而已宋梅堯臣詩我實山野人不識經濟宜)¶
　　(聞歌汴渠勞謾綴汴渠詩汴水源本清隋分黄河/支濁流方已盛清派不可推天王居大梁龍舉雲)¶
　　(必随設無通舟航百貨當陸馳人肩牛騾驢定應/無完皮茍欲東南蘇要省聚歛為兵衞詎能削乃)¶
　　(湏雄京師今來雖太平盡罷未是時願循祖宗規/物益羣息之譬竭兩川賦豈由此水施縱有三峽)¶
　　(下率皆麤冗資慎莫/尤汴渠非渠取膏脂)蔡河故道(始兼閔水洧水潩/水以通舟楫閔水)¶
<pb:KR2k0047_WYG_051-13a>¶
　　(自尉氏歴祥符合於蔡是為惠民河洧水自許田/鄢陵南歴扶溝合於蔡潩水自鄭之大隗山注臨)¶
　　(潁歴鄢陵扶溝合於蔡凡許鄭諸水悉會焉猶以/其淺涸故植木横棧設斗門以節水建隆三年詔)¶
　　(發畿甸丁夫數萬浚蔡河南入潁川其自尉氏北/流至汴戴樓門東由廣利水門入城名西蔡河接)¶
　　(閔水繚繞城内其從陳州門西普濟水門出城流/經通許復接舊蔡河名東蔡河即所謂惠民河也)¶
　　(元世祖至元二十七年黄河決祥符之義唐灣而/西蔡河上源由是湮塞洪武以來河屢南徙淤為)¶
　　(平地惟府城南薰門内東西有河積水/不通舟楫矣河上有東西二橋尚存)六丈河(在/府)¶
　　(城北封邱門外世傳宋時恐河/水為患故開此河以殺其勢)廣濟河(在府城安/遠門外初)¶
　　(名五丈河唐武后載初元年引汴水入白溝接注/湛渠以通曹兗之賦因其濶五丈故名即白溝之)¶
<pb:KR2k0047_WYG_051-13b>¶
　　(下流也唐末湮廢周世宗顯徳四年/修復至宋太宗改名廣濟元初淤塞)金水河(一名/天源)¶
　　(夲京水導自滎陽黄堆山其源曰祝龍宋建隆二/年鑿渠引水過中牟抵府城西東匯五丈河乾徳)¶
　　(二年又引貫皇城歴後苑大中祥符初甃以礲/甓植以芳木復東引出城下水竇入於濠焉)賈¶
　　魯河(即沙溝河在儀封縣北七十里堌陽/鄉元時賈魯督修此河以便漕運)沙海(在/府)¶
　　(城西北十二里戰國䇿齊欲發卒取周九鼎顔率/説曰夫渠之君臣欲得九鼎謀於沙海之上為日)¶
　　(久矣蓋謂此也隋文帝疏鑿舊跡引汴/水習舟師平陳後立碑其側以紀功)蓬池(在府/城東)¶
　　(北春秋時宋之蓬澤也後因為地唐𤣥宗/改為福源池禁漁樵尉氏縣亦有蓬池)金明池¶
　　(在府城西鄭門外創自周世宗在瓊林苑北宋太/平興國中復鑿之引金水河注其中故名神宗馬)¶
<pb:KR2k0047_WYG_051-14a>¶
　　(有白玉逍遙葢赭白也常幸金明池歸乗之宋韓/琦詩西池風景出塵寰春豫方乗禁坐閒庶俗一)¶
　　(令趨壽域從官齊許燕蓬山樓臺金碧交輝外舟/楫笙歌浩渺間與衆盡歡宫漏促萬花香裏屬車)¶
　　(還/)凝碧池(在府城東南繁臺之側唐為牧澤/宋真宗時鑿為池後為河水淤塞)曲江¶
　　池　鳳池　鴈池　平池(俱在壽山艮/岳下後廢)飲馬池(在/陳)¶
　　(留縣西七里明洪武初/太祖幸汴駐蹕於此)黄池(在封邱縣南十里春/秋公會晉侯及呉子)¶
　　(於黄池即此余縉詩棠檝蘭舟河海通誰将花草/植呉宫三千犀甲摧雄壁一劍魚腸殱首功國相)¶
　　(自屠軍氣墨美人難得廟謨空池/邊碧草今安在茂苑萋萋卉木同)海眼井(在府城/安逺門)¶
　　(裏上方寺内相傳泉源通海故/名元末寺燬於兵井失其跡)甘泉井(在府城内/明徐達故)¶
<pb:KR2k0047_WYG_051-14b>¶
　　(宅洪武間河水入城諸井苦不可食/永樂初忽湧此泉色瑩而味甘因名)漢井(在扶溝/縣廟頭)¶
　　(岡/)聖井(在儀封縣封人請見亭西井皆自生琉璃/不假甃造光耀自然又名琉璃井以夫子)¶
　　(曽飲/斯云)大溝(在尉氏縣西南十五里/東北合康溝入於黄河)筆溝(在尉氏縣/東北四十)¶
　　(里端直如/筆故名)老君洞(在府城艮岳西北宋/徽宗供俸道像之所)迷真洞(亦/在)¶
　　(艮岳/之下)桃花洞(在府城楊州門内西北即上清宫道/士所居處環植以桃故名桃花洞)¶
　　黄風洞(在蘭陽縣白雲山下一名張良洞/相傳張良從赤松子遊辟穀於此)蘆渚¶
　　白龍沜(俱在壽山/艮岳之下)蔡邕宅(在尉氏縣南三十里名/蔡家莊邕先世之墓皆)¶
　　(在此明王昕詩才華孝義冠當時砌畔曽生連理/枝三日三臺何烜赫一成一敗更參差辨琴為遁)¶
<pb:KR2k0047_WYG_051-15a>¶
　　(江南跡捐館徒興北海思我亦/從來慕英俊不知故里在蓬池)阮村(在尉氏縣北/阮咸與籍居)¶
　　(道南諸阮居道北北/阮富而南阮貧即此)酈生故里(在通許縣東北高/陽岡史記家貧落)¶
　　(魄為里監/門吏即此)禮賔院(舊名番譯院在金梁橋南汴河/南岸宋真宗景徳三年改名為)¶
　　(禮賔/院)夷門(即大梁城東門魏隠士侯嬴/年七十家貧為夷門監者)安上門(宋/新)¶
　　(城之西南門也神宗熙寧/七年監門鄭俠上流民圖)陳橋(在府城北四十里/即宋太祖為衆擁)¶
　　(立處有繫馬古槐大十/餘圍枝幹盤曲可觀)上源驛(朱温邀李克用置/酒驛中以兵攻之)¶
　　(克用縋尉氏門還封/禪寺軍中今地失考)都亭驛(周顯徳中館南唐/行人孫晟於此)朱¶
　　僊鎮(在府城西南即宋高宗十二金牌召囘岳忠/武處沈荃詩奕奕朱仙廟荒荒白日隂金戈)¶
<pb:KR2k0047_WYG_051-15b>¶
　　(百戰地毳幙兩宫心風雨靈旂暗丹/青古殿深堦前有勁栢每夜作龍吟)曲遇聚(在中/牟縣)¶
　　(漢高帝與秦將楊熊戰/曲遇界大破之即此)司馬懿故壘(在洧川縣南/一十里舊有)¶
　　(司馬保後廢/見有司馬舖)張大夫寨(在陽武縣西北二十里漢/丞相張蒼故里一名文侯)¶
　　(鄉楊春泰詩雲屯沙嶺夕陽斜㡬度寒烟掃/落花盡日孤村無客到樵音遠近有人家)袁紹¶
　　屯兵處(在封邱縣/城北三里)周太祖營(在封邱縣西北一里/五代時郭威屯兵於)¶
　　(此/)翟母碑(在封邱縣東漢高祖與項/羽戰敗為翟母免難之處)庫上里(在陽/武縣)¶
　　(東北二十里即/漢陳平故社)¶
　　歸徳府¶
<pb:KR2k0047_WYG_051-16a>¶
　　宋故城(即今府城也周武王克/商封微子於宋即此)龍九城(在府城西/南三十里)¶
　　(漢置/縣)小䝉城(在府城南二十五里即莊周本/邑又府北四十里有大䝉城)亳城¶
　　(在府城東南四十五里契父帝嚳都亳湯自商邱/遷焉鄭𤣥云亳今河南偃師縣漢書音義曰濟隂)¶
　　(亳縣杜預曰梁國䝉縣皇甫謐曰孟子稱湯居亳/與葛伯為隣葛即今寧陵縣葛鄉亳乃今穀熟縣)¶
　　(也景為北亳即景亳湯受命之地穀熟為南亳湯/所都偃師為西亳即盤庚所徙書立政所謂三亳)¶
　　(是也古書亡/滅未知孰是)新城(在府城南左傳文公十四年/晉趙盾盟諸侯於新城即此)貫¶
　　城(在府城西北左傳僖公二年齊/侯宋公江人黄人盟於貫即此)沙随城(在寧陵/縣西七)¶
　　(十里左傳公會諸/侯於沙随即此)大棘城(在寕陵縣西南七十里/左傳宋華元鄭公子歸)¶
<pb:KR2k0047_WYG_051-16b>¶
　　(生戰於大/棘即此)已吾城(在寧陵縣南二十里舊/為縣北齊省入夏邑)葛城(在/寧)¶
　　(陵縣北一十五里古葛國/今偃師亦有之未知孰是)大睢城(在永城縣東北/甫城鄉即芒縣)¶
　　(城漢置/縣築)建平城(在永城縣西/南漢置縣築)太丘城(在永城縣西/北三十里漢)¶
　　(置縣/築)保安鎮城(在永城縣北八十里碭山/東南即漢高祖斬蛇處)鄼縣城¶
　　(在永城縣西南漢置縣屬/沛郡鄼音磋即蕭何食邑)苦縣城(在鹿邑縣東七/十里即楚苦縣)¶
　　(晉更名谷陽隋改仙源/唐曰真源宋併入鹿邑)武平故城(在鹿邑縣東北/四十里漢置城)¶
　　(西南有漢尚/書令虞詡碑)瀨鄉城(在鹿邑縣東一十里與/谷陽城相隣老子宅也)鄲城¶
　　(在鹿邑縣西南七十五/里漢置鄲縣因城焉)綸城(在虞城縣東南義原/西鄉左傳哀公元年)¶
<pb:KR2k0047_WYG_051-17a>¶
　　(虞思妻少康以二女而邑諸綸即此栁澤詩從容/杖履上綸城雲外斜陽眼界明陳迹荒涼人去遠)¶
　　(淡烟衰草/不勝情)廣樂城(在虞城縣西光武紀云建武間/呉漢率七將軍與劉永將蘇茂)¶
　　(戰於廣樂大破之釋云今/宋州有長樂故城即此)譙城(在夏邑縣北三十/里晉祖逖屯淮隂)¶
　　(進據大丘城遂克/譙城而居之即此)首止城(在睢州南左傳僖公五/年諸侯會於首止即此)¶
　　棘古城(在睢州城南三十里鄭敗宋師於大棘漢/景帝時呉楚兵破梁棘壁梁遣將軍擊之)¶
　　(皆此/地)鄫城(在睢州東南左傳襄公元年仲孫蔑會/齊崔杼曹人邾人杞人次於鄫即此)¶
　　匡城(在睢州西二十里即承匡地春秋文/公十一年晉郤缺會於承匡是也)古城(在/考)¶
　　(城縣東南世傳/周封戴子地)武安城(在考城縣西南/秦將白起所築)朱襄城(在/柘)¶
<pb:KR2k0047_WYG_051-17b>¶
　　(城縣按朱襄氏伏羲之後禪通/紀謂其都於朱故號朱襄氏)藏甲城(在柘城縣/西三十里)¶
　　(項羽藏兵/於此故名)睢陽故縣(在府城拱陽門外漢置唐張/巡詩岧嶤試一臨虜騎俯城)¶
　　(隂不辨風塵色安知天地心門開邊月近戰苦陣/雲深旦夕更樓上遙聞横笛音又接戰春來苦孤)¶
　　(城日漸危合圍侔月暈分守効魚麗屢厭黄塵起/時將白羽麾裹瘡猶出戰飲血更登陴忠信應難)¶
　　(敵堅貞自不移無人/報天子心計欲何施)穀熟故縣(在府城東南四十/三里元置巡檢司)¶
　　(洪武初廢/為穀熟鎮)安平廢縣(在鹿邑縣西北四十里按水/經渦水東逕安平縣故城北)¶
　　(陳留風俗傳曰大/棘鄉故安平縣也)曜華宫(在府城梁孝王建按三/輔黄圖王作此宫與諸)¶
　　(宫觀相連延亘數十里竒果異樹珍/禽怪獸畢有王日與賔客弋釣其中)沃宫(在府城/内春秋)¶
<pb:KR2k0047_WYG_051-18a>¶
　　(時宋内/宫名)鴻慶宫(在府城西南隅宋真宗大中祥符/七年以聖祖殿為鴻慶宫奉太祖)¶
　　(太宗像侍於聖祖之側/名神御殿又名三聖殿)歸徳殿(在府城内宋建南/京行宫正殿也)¶
　　鳴鳳樓(在睢/州)梁樓(在考城縣唐李白詩碧草已滿/地栁與梅争春謝公自有東山)¶
　　(伎金屏笑坐如花人今日非昨日明日還復來白/髮對綠酒强歌已心摧君不見梁王池上月昔照)¶
　　(梁王樽酒中梁王已去明月在黄鸝愁醉啼/春風分明感激眼前事莫惜醉卧桃園東)忘憂¶
　　館(在府城梁孝王遊於忘憂/之館集諸遊士各使為賦)連中館(在虞城縣一/十里空桐澤)¶
　　(之後左傳哀公二十六年冬十月宋景公遊於空/澤辛已卒於連中大尹奉公自空桐入於沃宫即)¶
　　(此/)文雅臺(在府城東一十里世傳孔子過宋與羣/弟子講道於上因名唐高適詩出門望)¶
<pb:KR2k0047_WYG_051-18b>¶
　　(終古獨立悲且歌憶昔魯仲尼棲棲/此經過衆人不可向伐樹將如何)三陵臺(在府/城西)¶
　　(北一十八里三/峰並峙因名)平臺(在府城東二十五里漢梁孝/王所築在梁園内南都賦曰)¶
　　(馳騁少怠明日乃宴於平臺是也劉宋謝惠連於/此賦雪又名雪臺開封府城東南亦有唐王昌齡)¶
　　(詩梁圍修竹古時烟城外風悲欲暮天萬乘旌旗/何處在平臺賔客有誰憐宋犖詩城隅舊是梁王)¶
　　(苑回首繁華有廢臺冠珮猶傳趨第宅文章何意/委蒿萊平原漠漠黄河轉落日荒荒紫霧開絶代)¶
　　(風流誰繼起鄒/枚本自出羣才)儀臺(在府城梁惠王六/年取宋儀臺即此)閼伯臺(在/府)¶
　　(城西南/三里)六忠臺(在府城南舊城上世傳/雷萬春面中六矢處)蠡臺(在府/城西)¶
　　(梁孝王築南都賦曰惟彼蠡臺在城之西勢千仞/而崛起豈終日之可躋即此唐高適詩梁王昔全)¶
<pb:KR2k0047_WYG_051-19a>¶
　　(盛賔客復多才悠悠一千年陳迹/惟高臺寂寞向秋草悲風千里來)清泠臺(在府城/西北一)¶
　　(十八里梁孝王築相傳宋太祖常避署於此又名/清涼臺唐李賀詩梁王臺沼空中立天河之水夜)¶
　　(飛入臺前鬬玉作蛟龍緑粉掃天愁露濕撞鐘飲/酒行射天金虎蹙裘噴血斑朝朝暮暮愁海翻長)¶
　　(䋲繫日樂當年芙蓉凝紅得秋色蘭臉别春/啼脉脉蘆洲客雁報春來寥落野篁秋漫白)議事¶
　　臺(在寧陵縣西南八里世/傳諸侯議事於此因名)拜將臺(在永城縣北八/十里碭山世傳)¶
　　(漢高祖/拜將處)造律臺(在永城縣西南三里/上有漢鄼侯蕭何廟)思陵臺(在鹿/邑縣)¶
　　(西南四十里世傳漢光武/幸此築以望親之陵故名)陳摶臺(在鹿邑縣東一/十二里隠山下)¶
　　(相傳陳希/夷煉丹處)昇仙臺(在鹿邑縣城内東/南隅老子飛昇處)靈臺(在虞城/縣西左)¶
<pb:KR2k0047_WYG_051-19b>¶
　　(傳哀公二十五年衛侯出奔宋/為靈臺於舊圃與諸大夫飲焉)西臺(在虞城縣西/二里世傳漢)¶
　　(高祖/將臺)襄公臺(在睢州治東春秋/時宋襄公所築)凌霄臺(在睢/州)鳳凰¶
　　臺(在睢/州)㑹盟臺(在考城/縣南)昇仙臺(在柘城縣城北二/十里老子講道於)¶
　　(此上有/白雲寺)楚王臺(在柘城縣城西北二十五/里項王築以演馬故名)横亭(在/府)¶
　　(城左傳昭公二十一年五月壬寅華/向入樂大心豐愆華牼禦諸横即此)妙峰亭(在府/舊城)¶
　　(内宋留守王勝之建蘇軾題榜宋秦觀詩王公厭/承明出守南宫鑰結搆得崇亭悠悠瞰清洛是時)¶
　　(謫仙人發軔自廬霍郊原春鳥鳴來此動豪酌報/投一何富玉案金刀錯新牓揭中楹千載見遠託)¶
　　(朅來訪陳迹物色屬摇落人煙隔鳬鴈田疇帶城/郭紅蕖隕風漪砂礫捲飛籜青青陵上姿獨汝森)¶
<pb:KR2k0047_WYG_051-20a>¶
　　(自若人生如博奕得䘮難前約金鎚初控頤已復/東方作太陽昇中天龍鸞入階閣深懲漁奪弊法)¶
　　(令宜刋削斯民如解懸喜氣鬱/磅礴公乎數登覽行矣翔寥廓)觀光亭　望雲亭¶
　　(俱在府舊城内南都賦聨觀光/與望雲指中天之魏闕即此)新亭(有十二王勝/之建在府城)¶
　　(外堤上宋秦觀詩洛水沄沄天上動導入隋渠下/梁宋宋都堤上十二亭一一飛驚若鸞鳳光華遠)¶
　　(繼周王雅宴喜還歸魯侯頌玉觴嚴令肅衣冠金/縷哀音繞梁棟娟娟殘月照波翻習習暖風吹鳥)¶
　　(哢何處高帆落文鷁誰家駿馬嘶征鞚栁枝芳草/恨連天暮雨朝雲同昨夢借問亭名製者誰留守)¶
　　(王公才望重胷中雲夢吞八九日解千牛節皆中/魏國相公實曽祖庭列三槐多伯仲承明厭直出)¶
　　(荆州轉守此都行大用此都去天纔尺五交廣荆/揚歸引控兔園事迹化黄埃清泠文雅堪長慟舳)¶
<pb:KR2k0047_WYG_051-20b>¶
　　(艫銜尾車挂輪昨日出迎今日送送故迎新無已/時古往今来相戯弄亭下&KR0706;崎淮海客末路逢公)¶
　　(詩酒共一樽明日難重持豈恤官期後芒種今年/氣候頗云早夭矯梅花春欲縱行見亭中祖帳開)¶
　　(千乗送公/歸法從)韓公亭(在永城縣治内韓忠獻為令時/所搆嘉靖二十年改税課司)¶
　　鴻口亭(在虞城縣應善南鄉左傳昭公三十/一年齊師宋師敗呉師於鴻口即此)黄門¶
　　亭(在睢州左傳惠公之季/年敗宋師於黄即此)滑亭(在睢州左傳莊公/二年次於滑即此)¶
　　寳墨亭(在睢州舊城西北濠外乾明寺蘇東坡紹/聖元年適嶺表信宿於此書洞庭春色中)¶
　　(山松醪二賦後人/刻於石建亭覆之)五老堂(在府城内宋太子少師/杜衍與禮部侍郎王渙)¶
　　(司農卿畢世長兵部郎中朱貫駕部郎中馮平俱/年八十餘致仕居鄉里用白樂天香山九老故事)¶
<pb:KR2k0047_WYG_051-21a>¶
　　(作五老堂賦詩唱酬鄉人/高之於其卒也畫像祀之)照碧堂(在府城宋置南/都建於城上以)¶
　　(臨南湖故名留守曽/肇重修晁補之有記)葛岡(在寧陵縣/諸葛所築)稍岡(在虞城/縣東南)¶
　　(二十/五里)安陵岡(在睢州/東南)禇岡(在柘城/縣西北)穀丘(在府城南/四十里春)¶
　　(秋桓公㑹宋公燕/人盟於穀丘即此)商丘(在府城西南三里世傳丘/之精氣上應列星又云閼)¶
　　(伯臺即此唐高適詩商丘試一望隠隠帶秋天地/與星辰在城将大路遷干戈悲昔事墟落對窮年)¶
　　(即此傷離緒/凄凄賦酒筵)楚丘(在府城北/四十里)黍丘(在寧/陵縣)葵丘(在考/城縣)¶
　　(東三十里齊桓公會諸侯盟於葵丘即此其東南/有盟臺乃㰱血時所築今名其地曰盟臺鄉李嘉)¶
　　(䕃詩覇業銷沉有嵗年會盟臺畔草芊/芊居人謾説葵丘事一帶孤城野水邊)太丘(在虞/城縣)¶
<pb:KR2k0047_WYG_051-21b>¶
　　(東五里爾雅云左陵/太丘謂丘左有陵也)桃花洞(在睢州東南半里駝/岡之隂相傳春三月)¶
　　(有桃花片自洞/中出蓋仙蹟也)石洞(在永城縣北八十里碭山之/南麓其中有十字街飲馬池)¶
　　(里人舉火入視稍深則風烈/不敢入世傳為梁孝王洞)隋隄(在永城縣隋煬/帝慕揚州瓊花)¶
　　(之美自汴開河納黍行舟兩岸築隄種栁故名侯/方域詩隋家天子緑楊隄萬古春風野鳥啼㡬處)¶
　　(吹簫雲漠漠經時拾翠草萋萋龍舟想像牙檣入/綵䄂虚無簇仗齊寂寞宋城南向望老人獨自杖)¶
　　(青/藜)賈魯隄(在寧陵縣南七里/元賈魯築以障河)梁園(在睢陽故城東/二十里一名梁)¶
　　(苑按史記梁孝王築東苑方三百里大治宫室為/複道自宫連屬於平臺五十餘里或曰即兔園西)¶
　　(京雜記曰兔園中有百靈山落猿巖棲龍岫又有/鴈池池間有鶴洲鳬渚九域志曰束圍中又有修)¶
<pb:KR2k0047_WYG_051-22a>¶
　　(竹園枚乗賦曰修竹檀欒夾池水是也唐高適詩/梁苑白日暮梁山秋草時君王不可見修竹令人)¶
　　(悲九月桑葉盡寒風鳴樹枝明王廷相詩君不見/梁王已破六國壘苑中便起文圍臺黄金白玉架)¶
　　(樓閣綺榻延賔四向開清泠池上三尺雪相如新/賦傾鄒枚臨卭美人鬬花朶挑以琴心禮豈那漢)¶
　　(庭賣賦得千金白首遊梁計宜左今人空怍古人/風抱策為儒歎不逢古來文士不檢豈足病且覽)¶
　　(詞彩如/長虹)漆園(在府城南二十五里小䝉城内/莊子嘗為漆園吏即此地也)碎錦¶
　　園(在夏邑縣/東門外)兔園(在虞城縣西南五/十里亦梁孝王築)竹圃(在府城/東南世)¶
　　(傳梁王/竹園)龍岫(在虞城縣西南/五十里兔園内)䝉澤(在考城縣東三/十里方輿勝覽)¶
　　(云考城東有䝉/澤乃莊周故里)靈溪池(在鹿邑縣東一十里太清/宫前相傳即九龍取水浴)¶
<pb:KR2k0047_WYG_051-22b>¶
　　(老子/池)雁鶩池(在虞城縣西南五十/里梁孝王兔園内)濯錦池(在睢州/治西昔)¶
　　(人有善織錦/者居此故名)李令泉(在虞城縣治内舊井水清而/味苦縣令李鍚下車嘗之笑)¶
　　(曰既苦且清足符吾志遂汲用之因/名焉鍚卓有清操李白為撰去思頌)梁王宅(在睢/陽城)¶
　　(内唐魏元忠詩大君敦宴賞萬乗下梁園酒助昇/平樂人霑雨露恩榮光開帳殿佳氣滿旌門願陪)¶
　　(南嶽壽長/奉北辰尊)杜衍宅(在南京驛舎宋杜衍詩寂寂復/寂寂告老閑居日徑草高於人)¶
　　(林鳥熟如客黄巻不釋手清風常/滿室内顧平生心心遇此時適)江淹故里(在考/城縣)¶
　　(西南二十五/里江家集)伯當集(在睢州城東北三十里/王伯當從李宻居於此)高辛¶
　　里(在府城/東門内)三仁街(在府舊城内/微子廟前)煉丹井(在鹿邑縣/城東十里)¶
<pb:KR2k0047_WYG_051-23a>¶
　　(太清宫老/子煉丹處)尹店(在睢州西北三十/里為伊尹遊寓處)漢高帝斬蛇處¶
　　(在永城縣北八十里碭山即帝亡匿所隠吕后望/雲氣每得之處文帝立廟於巖前繪帝像列功臣)¶
　　(於/側)䝉門(在府城東北春秋宋公及諸侯/之大夫盟於䝉門之外即此)垤澤門(在/府)¶
　　(城東/南)曹門(在府城西北左傳成十八年/鄭伯侵宋及曹門外是也)桐門(在府/城北)¶
　　(春秋叔孫婼聘/於宋桐門即此)盧門(在府城南左傳桓十四年宋/伐鄭取大宫之椽歸為盧門)¶
　　(之椽昭二十一年華氏居盧門南里以拒元公即/此唐高適詩五霸遞征伐宋人無戰功解圍幸竒)¶
　　(説易子傷吾衷惟見/盧門外蕭條多轉蓬)頒慶門(在府城南宋/高宗端門名)黒松林¶
　　(在府城西/大林舖北)萬户林(在府/城北)葵丘驛(在睢州新/城西門内)杏壇碑¶
<pb:KR2k0047_WYG_051-23b>¶
　　(在夏邑縣/文廟前)顔魯公碑(在府城南一里開元寺内碑/為八闗齊會報徳記宋犖詩)¶
　　(春色當三月嘉遊向八闗殘碑終剥落野水自潺/湲甍際朱題綴堦前碧蘚斑高賢靈蹟在惆悵未)¶
　　(能/還)¶
　　彰徳府¶
　　河亶甲城(在府城西北/洹水南岸)戯陽城(在府城東二十五/里左傳昭公九年)¶
　　(晉苟盈如齊逆女還/六月卒於戯陽即此)韓郡城(在府城東北十里即/漢以來韓郡治所俗)¶
　　(名七/里岡)相縣故城(在府城西十五里隋開皇間安陽/縣治唐武徳中廢西南又有零泉)¶
　　(縣故/城)邶城(在湯隂縣東南三十/里紂子武庚所封地)魏將城(在湯隂縣/南十八里)¶
<pb:KR2k0047_WYG_051-24a>¶
　　(魏將晉鄙故壘即史記信陵君令朱亥椎殺晉鄙/奪兵符處魏大本詩公子奪符處猶傳晉鄙城倉)¶
　　(皇趨趙境談笑却秦兵古樹旌旗影流/泉刀斗聲霸圖銷歇盡青史艷侯生)古蕩隂城¶
　　(在湯隂縣治/西北遺址在)爵城(在湯隂縣東南/三十里邶城上)魂城(在湯隂縣/東北隆化)¶
　　(社按圖經齊桓公娶衞女為媵道卒於此/招魂𦵏之今有墓存週回二百歩高一丈)鄴都北¶
　　城(在鄴鎮東南齊桓公所築漢置魏郡作都始於/曹操水經注曰石虎城盡表飾以塼百歩一樓)¶
　　(凡諸宫殿門臺隅雉皆加觀榭去鄴六七十里遠/望之巍若仙居苻堅末慕容垂叛率師入之自是)¶
　　(殘毁唐張説詩君不見魏武草創争天禄羣雄睚/眦相馳逐畫擕壯士破堅陣夜接詞人賦華屋都)¶
　　(邑繚繞西山陽桑榆漫漫漳河曲城郭為墟人代/改但見西園明月在鄴傍高塚多貴臣蛾眉曼眼)¶
<pb:KR2k0047_WYG_051-24b>¶
　　(共灰塵試上銅臺歌舞處惟有秋風愁殺人唐岑/參詩下馬登鄴城城空復何見東風吹野火暮入)¶
　　(飛雲殿城隅南望西陵臺漳水東流不復/回武帝宫中人去盡年年春色為誰來)鄴都南¶
　　城(在鄴鎮東南鄴中記云高歡以北城窄隘令僕/射高隆之更築此城掘得神龜大踰方丈其堵)¶
　　(堞之狀咸以龜象焉以漳水近城起長隄為/防又鑿渠引漳水周流城郭以造水碾磑云)將城¶
　　(在臨漳縣項羽救趙使蒲將軍渡/三户於鄴東北十九里作此城)汙陽城(在臨漳/縣西北)¶
　　(二十五里水經云漳水東經/梁期西北又經汙陽城即此)古梁期城(在臨漳縣/東北二十)¶
　　(里/)講武城(在臨漳縣/漳河北)臨淇城(在林縣南七十里/故衛邑隋臨淇縣)營¶
　　城(在林縣北三十二里即古營地也其北又有故/武城及葛城水經云漳水又經葛公城北而東)¶
<pb:KR2k0047_WYG_051-25a>¶
　　(流即/此)磻陽城(在林縣北八十里水經云漳水/東經磻陽城北滄溪水入焉)淇陽¶
　　縣城(在林縣南三十里隋開皇三年置大業二年/廢俗曰郎子城廖鳳徴詩孤城寒日動清笳)¶
　　(栗烈風前一望賖殘堞夕陽迷古道近村枯樹落/棲鴉烟中紅寺鐘聲出雪後蒼山雲影斜懐古最)¶
　　(憐金學士斷垣/荒碣指黄華)利城(在林縣東北二十五里唐有/鐵冶宋因之至和二年韓魏)¶
　　(公以其在官無益勞/民鼓鑄因奏罷之)東古城(在武安縣西/南郝家莊里)西古城¶
　　(在武安縣/西栢樹里)陽邑故城(在武安縣南三里隋開皇/間分置武安縣大業間省)趙¶
　　簡子城(在渉縣北龍山社世傳趙簡子走晉/陽滅智氏還故都經此築為駐兵所)毛城¶
　　(在渉縣西四十五里即毛嶺袁紹使武安長/尹楷屯兵毛城通上黨運糧處城址尚存)亳城¶
<pb:KR2k0047_WYG_051-25b>¶
　　(在内黄縣西南二十五里按書殷有三亳䝉為北/亳偃師為西亳穀熟為南亳皆殷故都䝉其北亳)¶
　　(也中宗陵/寢近焉)故殷城(在内黄縣南一十三里/殷王河亶甲居相築此)柯城(在/内)¶
　　(黄縣東北春秋叔豹/㑹晉士匄於柯即此)牽城(在内黄縣西南四十里/左傳㑹齊侯於牽城即)¶
　　(此按牽城有二/其一在濬縣)太甲舊都(在古鄴城西南/太甲殷王也)永定廢¶
　　縣(在府城東四十里本晉長樂縣隋/改堯城唐改今名宋省入安陽縣)羑里城(在湯/隂縣)¶
　　(北九里一名牖城又名防城/北臨牖水即文王衍易地也)浣衣里(在湯隂縣境/内晉侍中嵇)¶
　　(紹死所紹遇害血濺御衣及事寧左右欲浣之惠/帝曰此嵇侍中血勿去也因名其地為浣衣里)¶
　　九華宫(在臨漳縣西銅雀臺東北後趙石虎建宫/以三三為位謂之九華梁沈約詩照耀三)¶
<pb:KR2k0047_WYG_051-26a>¶
　　(雀臺徘徊九/華宫即此)赤橋宫(在臨漳縣東南七里石虎自/襄國至鄴每舎輙立一行宫)¶
　　(有安陽湯隂二宫又有臨漳永樂梨圍赤橋四宫/皆在縣界疑當時遊獵宴息之所唐陸龜䝉詩花)¶
　　(飛蝶駭不愁人水殿雲廊别置春晚/日靚粧千騎女白櫻桃下紫綸巾)紫陌宫(在臨/漳縣)¶
　　(西北五里石虎建齊文宣因修為濟口廵/幸往來百官祖餞皆於此有橋亦名紫陌)高歡宫¶
　　(在林縣西二十里黄華山相傳/北齊高歡築以避暑其址尚存)黄池别館(在内黄/縣東南)¶
　　(二十/五里)清風樓(在府城内宋相韓/琦建王巖叟有詩)披雲樓(在臨漳縣/治西南後)¶
　　(趙石虎建南矚城池繡欄/凌雲雕梁接露故曰披雲)逍遙樓(在臨漳縣西南/石虎建北望漳)¶
　　(水極目嬉遊洵逍遙之奇觀唐宋之問詩逍遙樓/上望鄉闗緑水泓澄雲霧間北去衡陽二千里無)¶
<pb:KR2k0047_WYG_051-26b>¶
　　(因鴈足/繫書還)玳瑁樓(在臨漳縣西南鄴中記鄴城之上/有玳瑁樓純用金銀裝飾懸五色)¶
　　(珠簾白玉鈎帶内有䃋石床以玳瑁/為龜甲文鋪以十色錦繡褥故名)齊午樓(在鄴/都北)¶
　　(城水經注曰石虎於北城上起/齊午樓超出羣榭孤高特上)沖天樓(在林縣西/二十六里)¶
　　(天平山上/遺址尚存)紫金樓(在武安縣北城上元大徳間建/元左良弼詩紫金樓上望京都)¶
　　(霄漢盈眸壯逺圖建業九重紅日近太行千里白/雲孤花開葉落時來往谷變陵遷樹有無長嘯一)¶
　　(聲天欲暝城頭/驚起暮樓烏)秦女樓(在内黄縣/東金堤上)抱螺臺(在府城/北園中)¶
　　(有廢臺如抱螺基圍盤曲而上故/名宋韓琦判相州時闢而新之)休逸臺(在府治/北韓琦)¶
　　(築於居第後圃中琦詩有云草色且無歸後怨禽/飛同到倦時還宋歐陽修詩清談終日對清樽不)¶
<pb:KR2k0047_WYG_051-27a>¶
　　(似崇高富貴身已有山川/資勝賞更將風月醉嘉賔)飛僊臺(在府治東宋杜/純築臺高十丈)¶
　　(官僚公暇登以/觀望宛若飛僊)思古臺(在府城内宋/太守馮元建)銅雀臺(在臨/漳縣)¶
　　(西魏曹操築并金虎氷井三臺相去各六十歩其/上複道樓閣相通中央懸絶鑄大銅雀高一丈五)¶
　　(尺置之樓頂臨終遺令施繐帳於上朝晡使宫人/歌吹帳中望吾西陵後樓臺俱毁土人掘地得瓦)¶
　　(色頗青内平瑩印工人姓名皆八分書硯譜云人/得此瓦為硯貯水數日不滲宋謝朓詩繐帷飄井)¶
　　(幹樽酒若平生欝欝西陵樹詎聞歌吹聲陳張正/見詩淒涼銅雀晚摇落墓烟通雲慘當歌日松吟)¶
　　(欲舞風人疏瑶席冷曲罷繐帷空可惜年將泪俱/盡望陵中唐沈佺期詩昔年分鼎地今日望陵臺)¶
　　(一旦雄圖盡千秋遺令開綺羅君不見/歌舞妾空來恩共漳河水東流無重廻)金虎臺(在/臨)¶
<pb:KR2k0047_WYG_051-27b>¶
　　(漳縣西南鄴鎮曹操於臺下築渠引漳水入白溝/其址尚存唐劉長卿詩漳水東流無復來百花輦)¶
　　(路為蒼苔青樓月夜長寂寞碧雲日暮空徘徊君/不見鄴中萬事非昔時古人不在今人悲春風不)¶
　　(逐君王去草色年年舊官路宫中/歌舞已浮雲空指行人往來處)氷井臺(在臨漳/縣西南)¶
　　(曹操建石虎於上藏氷三伏之日以賜大臣宋韓/琦詩魏武當年嗜逸遊高臺虚築土三丘百花輦)¶
　　(路随苔合羣妓笙歌逐水流僣竊一時人已往姦/雄千古史還收西山遺塚纍纍在衰草寒烟㡬度)¶
　　(秋/)鬭雞臺(在臨漳縣漳水東北五里/曹植詩鬬雞東郊道即此)戱馬臺(在鄴/都北)¶
　　(城基高五丈列觀其上石虎每講武漳水上即升/觀以望之自於臺上放鳴鏑以為軍騎出入之節)¶
　　仰觀臺(在鄴都南城東魏興和元年與城/同築周圍二十八歩高二丈六尺)演易臺¶
<pb:KR2k0047_WYG_051-28a>¶
　　(在湯隂縣北八里許相傳/為羑里城舊有文王廟)掛鏡臺(在林縣西二十/里黄華山馮棟)¶
　　(詩阿母青鸞去不回人間指㸃説粧臺/夜深明月孤峯上疑是當年寳鏡開)昇仙臺(在/林)¶
　　(縣東南四里聖符山/宋張長清上昇處)烽火臺(在内黄縣北四里宋/景徳間契丹犯大名)¶
　　(聲言將犯澶淵真宗遣楊延朗將兵禦之兵屯於/此築臺二丈夜置烽火契丹憚之呼為楊六郎遺)¶
　　(址尚/存)㑹盟亭(在府城北洹水之上楚項羽與章/邯會盟於此後人置亭表其處)狎¶
　　鷗亭(在府治北㤀機堂前宋韓琦詩亭壓東池覆/壊基園林湏喜主人歸憩棠猶茂應存愛植)¶
　　(栁堪驚近過圍魚泳藻間諳物性月沉波㡳/發禪機羣鷗只在輕舟畔知我無心自不飛)觀魚¶
　　亭(在狎鷗亭前宋韓琦詩雨後方池碧漲秋觀魚/亭檻俯臨流時看隱荇駢頭戱忽見開萍作隊)¶
<pb:KR2k0047_WYG_051-28b>¶
　　(游喜擲舟前翻亂錦静潜波下起□漚/吾心大欲同斯樂肯揷筠竿餌釣鈎)御書亭(在/府)¶
　　(治内東南隅韓琦第之後圃/凡奉詔勅等書皆貯於此)廣春亭(在府治東南/宋杜純建每)¶
　　(嵗春前一日迎土牛於東郊至日/鞭春於此明改為彰徳衞鎮撫㕔)曲水亭(在府城/休逸臺)¶
　　(北金王庭筠詩山隂禊事記蘭亭珠玉琳瑯/照眼明曲水至今無好客一觴還自契幽情)翠微¶
　　亭(在湯隂縣宋岳飛詩經年塵土滿征衣得得尋/芳上翠微好水好山看不足馬蹄催趁月明歸)¶
　　五松亭(在林縣西南五松/並生挺然可愛)樂山亭(在林縣西舊龍/泉觀元時道人)¶
　　(高道崇建王沂作記西臨林/慮望之歴歴可指故可樂也)環翠亭(在林縣西天/平山路盡十)¶
　　(八盤此亭據嶺上金杜瑛詩坐客終朝望眼西好/山高與暮雲齊鶴鳴魚浦天風急鰲背仙宫海浪)¶
<pb:KR2k0047_WYG_051-29a>¶
　　(低千古地形雄妹土一川烟景勝耶溪/歌聲喚起凌波夢蓮葉香深路恐迷)休休亭(在/林)¶
　　(縣觀音巖北珍珠簾下巖中/栁仲&KR0151;記所謂水簾亭也)金翅亭(在林縣天平/山下南對歩)¶
　　(虚壇羣峯聳碧至此分為/兩道若鵬翼垂天故名)覽古亭(在林縣黄華山/下亭内有池濶)¶
　　(數丈壘石/成基焉)擁翠亭(在林縣浄居院西一峯之半上/則峯巒下即衆木交映宋縣令)¶
　　(錢景允/建後廢)晝錦堂(在府治北宋韓琦以宰相判鄉郡/建於居第歐陽修記蔡襄書碑刻)¶
　　(尚存琦第别有榮歸虚心二堂其後曽孫肖胄守/相又建榮事堂宋歐陽修詩白首三朝社稷臣壺)¶
　　(漿夾道擁如雲金貂争看真丞相竹馬猶迎舊使/君豈止軒裳誇故里已將鐘鼎勒元勲不湏授簡)¶
　　(樽前客好學/平津自有文)徳禮堂(在本府舊治内其西北有自/公堂皆宋韓魏公判相郡時)¶
<pb:KR2k0047_WYG_051-29b>¶
　　(建其西有面山亭其東有見山臺熙寧中知相州/張宗益建又東有紅芳亭元祐中知相州杜純建)¶
　　(其西北有燕申堂金太安中知府事豐玉/珣建明洪熙元年即其故址建趙王府)忘機堂¶
　　(在府治北宋韓𤦺建於居第後圃韓琦詩昔在懐/章遂錦遊壊亭曽復此亭頭今歸舊里藏衰拙更)¶
　　(葺新堂便燕休前檻月波清漲夜後簷風竹/冷吟秋伊余本是忘機者因立嘉名近狎鷗)求已¶
　　堂(在府城内畫錦堂東南金太/和中知府事駙馬烏庫哩建)醉白堂(在府治北/宋韓𤦺慕)¶
　　(白居易之為人建於居第池上蘇軾為/之記其文載入藝文志内兹不復録)雙桂堂(在/湯)¶
　　(隂縣治東元尚書許熙載故居熙載仲子有壬季/子有孚相繼登進士其長子有恒構雙桂堂以顯)¶
　　(其親之教劉/岳申有記)思賢堂(在湯隂縣治東宋縣令陸志/去後民過志所嘗舎者必徘)¶
<pb:KR2k0047_WYG_051-30a>¶
　　(徊慕焉後令張漸/伯因命曰思賢)雙堂(在鄴都南城北史云高澄/遇賊之時文宣蓋在此堂)¶
　　(史又言清河二年詔以城南雙堂之苑/建大總持寺則城東南皆有雙堂矣)宻作堂(在/鄴)¶
　　(都北城華林園堂周圍二十四架以大船浮之於/水為激輪於堂層層各異下層刻木為七人相對)¶
　　(列坐一人彈琵琶一人擊胡鼓一人彈箜篌一人/搊筝一人振銅鈸一人拍板一人弄盤並衣之以)¶
　　(錦繡其節會進退俯仰莫不中規中層作佛堂三/間佛事精麗又作木僧七人各長三尺衣以繒綵)¶
　　(堂西南角一僧手執香奩東南角一僧手執香爐/而立餘五僧繞佛左轉行道每至西南角則執香)¶
　　(奩僧以手拈香授行道僧僧舒手受香復行至東/南角則執香爐僧舒手受香於行道僧僧乃舒手)¶
　　(置香於爐中遂至佛前作禮禮畢整衣而行周而/復始與人無異上層亦作佛堂傍列菩薩及侍衛)¶
<pb:KR2k0047_WYG_051-30b>¶
　　(力士佛坐帳上刻作飛仙循環右轉又刻畫紫雲/飛騰相映左轉往來交錯終日不絶並黄門侍郎)¶
　　(博陵崔士頤所製竒/巧機妙自古未有)白龍堂(在林縣通橋東白/龍潭上嵗有祭)虚¶
　　糧塚(在湯隂縣南門外晉惠帝北征屯兵於此築/塚千餘周圍以□覆之以示軍食不乏故名)¶
　　秦王堤(在林縣一十里南接河内北至/&KR0493;陽故老傳云秦趙分界處也)鯀堤(在内/黄縣)¶
　　(高一丈六尺厚二丈五尺漢書溝洫志曰内黄界/中有澤方數十里環之有堤蓋鯀所築以捍孟門)¶
　　(者/也)石磴(在林縣西/黄華山)康樂園(在舊府治北宋韓𤦺判/相州時所作韓𤦺詩名)¶
　　(園初闢至和中思與康時衆樂同一紀年光雖易/老萬家春色且無窮歸來敢衒吾鄉勝到此湏知)¶
　　(舊鄴雄病守縱疲猶强/葺欲随民適醉東風)艾園(在湯隂縣伏道社每/年五月五日採取)¶
<pb:KR2k0047_WYG_051-31a>¶
　　西園(在鄴縣舊治北曹操所作曹植與王劉徐陳/阮應皆以文學顯時號建安七才子常讌遊)¶
　　(賦詩於此魏曹植詩公子敬愛客終宴不知疲清/夜遊西園飛葢相追隨明月澄清影列宿正參差)¶
　　(秋蘭被長坂朱華冒緑池潜魚躍清波好鳥鳴高/枝神飇接丹轂輕輦隨風移飄颻放志意千秋長)¶
　　(若斯唐胡曽詩月滿西園夜未央金風不動/鄴天涼高情公子多秋興更領詩人入醉鄉)銅雀¶
　　園(在鄴都北城文昌殿西中有魚池堂臯蘭渚/石瀨左右有馳道西有三臺並曹魏所作)華¶
　　林園(在鄴都南城按鄴中記齊武成増飾華林園/若神仙所居改為仙都苑北史魏收𫝊言武)¶
　　(成於華林園中作元洲苑備山水臺觀之美疑即/仙都也自周平齊之後並燬廢此北齊之華林園)¶
　　(非魏主芳所改芳林之華林/園也魏華林園在河南府)清風園(鄴都故事云/後主緯以此)¶
<pb:KR2k0047_WYG_051-31b>¶
　　(園賜穆提婆於是宫無蔬菜賖買於/民負錢三百萬蓋此園乃蔬圃也)𤣥武苑(在鄴/都北)¶
　　(城魏武所築引新河水入焉苑中有魚梁釣臺竹/園蒲萄諸果魏都賦曰苑以元武陪以幽林繚垣)¶
　　(開囿觀宇相臨碩果灌叢圍木竦尋篁篠懐風蒲/萄結隂回淵漼積水深蒹葭質雈蒻森丹藕凌波)¶
　　(而的礫綠芰/泛濤而浸潭)桑梓苑(在鄴都北城外三里以地多/桑故名石虎於三月三日及)¶
　　(始蠶之日率/内宫採桑)讀書巖(在林縣西黄華山金王庭筠/讀書處今慈明院有其遺像)¶
　　圭塘(在府城西元/許有壬别墅)青巖洞(在湯隂縣西山半壁鳥/道之上下臨淇水懸崖)¶
　　(千/仞)玉女洞(在林縣黄華/山玉女峯)蒼龍洞(在林縣天平山燒/香亭北洞門崖壁)¶
　　(削立下/臨深谿)紫雲洞(在渉縣東/南四十里)白玉溪(在林縣高齊宫/殿基西水乃龍)¶
<pb:KR2k0047_WYG_051-32a>¶
　　(口泉也山溪深寒堅氷積雪/春夏不消邑人取氷鬻於市)栁公溪(在林縣翫珠/亭前松竹隂)¶
　　(茂栁仲塗至此覽溪山之勝徘徊/不忍去山僧因名溪為栁公云)芙蓉池(在臨漳/縣魏文)¶
　　(帝詩乗輦夜行游逍遙歩西園雙渠相溉灌嘉木/遶通川卑枝拂羽蓋修條摩蒼天驚風扶輪轂飛)¶
　　(鳥翔我前丹霞夾明月華星出雲間上天垂光彩/五色一何鮮壽命非松喬誰能得神仙遨游快心)¶
　　(意保已/終百年)鐵鏡池(在林縣隆慮山王母墓側每嵗/遇旱山前居民祈雨多有應)𤣥¶
　　武池(在鄴北城𤣥武苑内魏武鑿石虎時揚州獻/黄鵠泛於此池化為𤣥龜因名後為漳水衝)¶
　　(決遂/廢)金華池(在鄴南仙都/苑九曲山下)湧碑池(在武安縣西北/定静巖下池畔)¶
　　(有透影碑/甘泉湧出)紫陌橋(在鄴北城外即西門豹投巫/處又慕容儁投石虎屍於此)石¶
<pb:KR2k0047_WYG_051-32b>¶
　　竇橋(在鄴北城内水經注云魏武引漳水自城西/東入經銅雀臺下伏流東注謂之長明溝又)¶
　　(從東南逕至東門下南北夾道支流引灌所在地/畝東出石竇橋下注於湟中故魏武登樓賦曰引)¶
　　(長明溝灌/街里也)斷金橋(在林縣西二十六里天平山之/層雲壁西渡大澗則逗雪泉也)¶
　　(自此入山路更峻絶王知思詩兩山忽斷/處一石凌空駕谿壑深無底烟雲時補罅)墨井(在/府)¶
　　(城詳見/山川)龍井(在湯隂縣/詳見山川)文淵井(在内黄縣學/櫺星門前)魏徴¶
　　宅(在府城内唐魏徵所/居後為睿宗潜邸)元文遙宅(在朱明門内南/街次西文遙魏)¶
　　(尚/書)劉臻宅(在啟夏門内臻/齊儀同三司)唐元邕宅(在御史臺南/元邕司徒)¶
　　斛律明月宅(在鄴都北城今為/南北斛律二村)韓𤦺宅(在府城内/東南隅)¶
<pb:KR2k0047_WYG_051-33a>¶
　　漢夏馥棲隱處(在林縣西北三十里寳泉巖前有/石井許三禮詩雲木蒼蒼擁石巖)¶
　　(衣冠如在拜遺龕原因避地留清醒豈為全身戀/翠函磵積氷霜餘凛冽室容星月恣幽探當年土)¶
　　(穴逃名者遜爾/峯頭飽夕嵐)晉孫登石室(在府城西南四十/八里仙人澗南)張¶
　　仙翁丹竈(在林縣南四里聖/符山下故基尚存)後渠書屋(在府城明/崔銑别墅)¶
　　(崔銑詩新開數畝枕洹流擬卜幽居事静修三徑/菊松方可圃一川風月小宜樓茫茫宇宙人空老)¶
　　(冉冉光隂嵗復秋千古斯文/天未䘮著書端不為窮愁)宣武觀(晉書載記曰/石虎將討三)¶
　　(方諸州兵至者百餘萬太史令趙攬私於虎曰白/鴈臨太武殿庭宫室將空不宜行也石虎納之臨)¶
　　(宣武觀大/閲而解嚴)如意觀(按晉書載記石閔遣甲士三/十執石遵於如意觀即此)東¶
<pb:KR2k0047_WYG_051-33b>¶
　　明觀(水經註曰石虎於東/城上立東明觀即此)魯班門(在林縣西北二/十五里兩山相)¶
　　(去五十歩其/中缺然如門)白藏庫　乗黄廏(俱在鄴都北城内/西城下有屋一百)¶
　　(七十四間魏都賦曰白藏之藏富有無限同賑大/内控引世資賩&KR1970;積滯琛幣充牣闗石之所和鈞)¶
　　(財賦之所底慎燕弧盈庫/而委勁冀馬填廏而駔駿)鄴鎮(在臨漳縣西即舊/鄴縣地屬魏縣城)¶
　　(塜記狄滅邢衞齊桓公築鄴以衞諸侯六國時魏/文侯以西門豹治鄴而鄴稱治漢為縣曹魏於此)¶
　　(築金虎臺宋熙寧七年命天章閣待制曽孝寛/察訪河北奏廢縣為鎮東𨽻臨漳西𨽻安陽)伏¶
　　道店(在湯隂縣/東十二里)古壘(在府城北一十里唐書肅宗/命郭子儀與李光弼會九節)¶
　　(度使兵圍安慶緒於相州以子儀光弼元勲難相/統制乃用宦官魚朝恩為觀軍容使坐是師潰陸)¶
<pb:KR2k0047_WYG_051-34a>¶
　　(長源薛嵩收遺骸作/大塜掩之曰萬人塜)馮都壘(在林縣南七十二里/按水經云淇水東逕)¶
　　(馮都壘/即此)李靖堡(在内黄縣西南三十/里河村李廟今尚存)單雄信營(在/内)¶
　　(黄縣北二十里李宻將單雄信嘗/駐兵於此營為土城有南北二門)韓陵碑(在府城/東北一)¶
　　(十七里韓陵山/詳見山川志)¶
　　衞輝府¶
　　古汲城(在府城西南二十五/里後漢崔瑗所築)邶城(在府城東北周/武王克商分畿)¶
　　(内為邶鄘衞三/國一説在河内)鄘城(在府城東北一十三里又新/鄉西南三十三里有古鄘國)¶
　　延津城(在府城南左傳鄭伯弟叔段侵鄭至於/廩延又曹操遣于禁渡河守延津即此)馮¶
<pb:KR2k0047_WYG_051-34b>¶
　　石城(在新鄉縣西南故城村後/漢封馮石為侯築城於此)獲嘉故城(在新鄉/縣西南)¶
　　(一十二里本新中鄉漢/武帝時嘗置縣於此)古殷州城(在獲嘉縣西南/羊家杜隋置殷)¶
　　(州所/築)齊州城(在獲嘉縣西南二十/五里今名齊州村)衞縣故城(在淇/縣東)¶
　　(二十里即康叔建國/處晉唐皆置縣於此)枋頭城(在淇縣南八里後魏/嘗為汲郡治又於古)¶
　　(汲縣置/五城郡)張飛城(在淇縣西北二/十里其址尚存)凡城(在輝縣西南/二十里周公)¶
　　(子凡伯國左傳凡蔣邢/茅胙祭周公之𦙍也)鄧城(在輝縣西南山陽西/社即山陽縣故城)¶
　　王莽城(在輝縣西北八十里三/城如鼎足王莽所築)南燕城(在胙城縣/東龎固社)¶
　　(即春秋南燕國也晉慕容徳/亦建都於此今併入延津縣)古新州城(在胙城縣/西南金正)¶
<pb:KR2k0047_WYG_051-35a>¶
　　(大間所築今/併入延津縣)雍榆城(在濬縣西南一十八里春秋/叔孫豹帥師救晉次於雍榆)¶
　　(即此唐楊巨源詩倚檻恣流目高城臨大川九廻/紆白浪一半在清天氣肅晴空外光翻曉日邊開)¶
　　(襟值佳景懐/抱更悠然)朝歌城(在濬縣西七十里紂所都也/其南有糟丘酒池漢於其地)¶
　　(置朝歌縣隋改為/衞縣元省入濬州)倉城(在濬縣西南三十里漢袁/紹於此聚粟隋書李宻西)¶
　　(保倉城/是也)帝丘城(在滑縣東北七十里土山/村春秋時衞成公遷於此)顓頊城¶
　　(在滑縣臨河廢/縣東北三里)平陽城(在滑縣韋城廢縣西二十/里左傳衞侯飲孔悝酒於)¶
　　(平陽/即此)牧野(在府城南陵西社朝歌之南/周武王伐紂陳師牧野即此)朝歌邑(在/淇)¶
　　(縣北闗西社即殷舊都朝歌/地漢置縣王莽更曰雅歌)廪延邑(在延津縣北/左傳鄭共叔)¶
<pb:KR2k0047_WYG_051-35b>¶
　　(段初命西鄙北鄙貳/於已至於廪延即此)五陵(在新鄉縣/北二十里)七賢鄉(在獲/嘉縣)¶
　　(北晉嵇康阮籍山濤向秀阮咸劉伶王戎同隠於/竹林沉酣劇飲以放逸為達世稱竹林七賢因以)¶
　　(名鄉晉嵇康詩樂哉苑中遊周覽無窮已百卉吐/芳華崇基邈高峙林木分交錯元池戯魴鯉輕丸)¶
　　(斃翔禽纎綸出鱣鮪坐中發美讃異氣同音軌臨/川獻清酤微歌發皓齒素琴揮雅操清聲隨風起)¶
　　(斯會豈不樂恨無東野子酒中念幽人/守故彌終始但當體七絃寄心在知已)妹鄉(在淇/縣北)¶
　　(書酒誥明大命于妹邦詩爰采/唐矣妹之鄉矣即此今失考)酸&KR0037;廢縣(在延津/縣西北)¶
　　(會安鎮置自秦按綱目張儀説魏王曰秦下兵攻/河外據酸&KR0037;則趙不南梁不北而從道絶註酸&KR0037;)¶
　　(在黄河南故云河外今黄河/遷封邱样符間又在河北)黎陽廢縣(在濬縣西/三里漢縣)¶
<pb:KR2k0047_WYG_051-36a>¶
　　(元省入/濬州)永昌廢縣(在濬縣境隋初/置大業中廢)韋城廢縣(在滑/縣東)¶
　　(南五十里本殷伯豕韋氏/國隋置縣金省入白馬縣)靈河廢縣(在滑縣境隋/置靈昌縣後)¶
　　(唐改曰靈河宋省入/白馬縣今名靈河鎮)殷故宫(在淇縣西一十五里/朝陽山其址尚存)¶
　　韓宫(在延津縣甘泉/村韓王相建)宣房宫(在滑縣北苖固堤上/漢武帝塞瓠子堤築)¶
　　(宫/)邀月樓(在府治内唐/刺史李憲建)飛雲樓(在府北城上金大/定間防禦使楊伯)¶
　　(傑/建)警嚴樓(在府治内元延/祐中總管所建)摘星樓(在淇縣古朝歌/城上相傳紂與)¶
　　(妲已觀斮朝/渉之脛處)挹翠樓(在輝縣西北元郭子忠建正/徳中御史許完改建為穠翠)¶
　　(亭彭始奮詩登樓遙望舊朝歌故國悲涼可奈何/北向太行春色遠西看上黨暮雲多狐嘶茂草襄)¶
<pb:KR2k0047_WYG_051-36b>¶
　　(王墓雀噪寒花邵子窩便向蘇/門身欲隱山巔何處覔公和)萬仙樓(在濬縣東/南大伾山)¶
　　(太極/宫後)仁風樓(在滑縣晉/袁宏建)清風樓(在滑縣宋/梅摯建)筠谿軒¶
　　(在輝縣西北卓水泉/上元道士李重元建)清暉閣(在輝縣西北七里百/泉上一名宛在亭)¶
　　餐霞閣(在濬縣東南大伾/山西方壺道院内)太公臺(在府城南陵西/社相傳武王築)¶
　　(此臺拜太公望/為師尚父故名)奉王臺(在府城東北郭西社五代/周郭榮為王入繼道經於)¶
　　(此官民築以/迎之因名)鳳凰臺(在府城北五十里清水南岸/又蒼山中亦有此臺明劉繪)¶
　　(詩清夢通華舘仙音徹絳霄/乗風人不見一片彩雲飄)鹿臺(在淇縣西南陽/社周書散鹿臺)¶
　　(之財/即此)郊臺(在淇縣東北呉里社相傳為殷時/郊祀之所舊覺惠寺即其遺址)共臺¶
<pb:KR2k0047_WYG_051-37a>¶
　　(在輝縣治内高一丈五尺上有亭為衞世子/共伯妻共姜守節之所元知州伯善重修)嘯臺¶
　　(在輝縣西北七里蘇門山上即孫登隱居之所唐/賈島詩如聞長嘯春風裏荆棘叢邊訪舊蹤地接)¶
　　(蘇門山近遠荒/臺突兀祗高峯)粧臺(在獲嘉縣北/闗商紂行宫)醒酒臺(在胙城/縣駝峯)¶
　　(寺旁岸畔突出一石若舒掌狀光浄平/坦劉伶每大醉則臥其上今併延津縣)招鷹臺(在/濬)¶
　　(縣故衞縣西北里餘淇河東岸紂時虞人呼鷹之/所明王越詩妖狐狡兔兮眠荒臺秋風秋草兮鷹)¶
　　(不來我思古/人兮安在哉)涼馬臺(在濬縣晉書載記慕容垂自/涼馬臺結筏以渡明日至鄴)¶
　　(即/此)杏花臺(在濬縣大伾浮丘兩山之間/金時所築植杏以資遊賞)鹿鳴臺(在/滑)¶
　　(縣城内南宋寧朔將軍王/謨自滑臺之鹿鳴臺即此)𤣥滑臺(在滑縣西北高/一丈週圍十六)¶
<pb:KR2k0047_WYG_051-37b>¶
　　(歩唐高適詩南登滑臺上却望河淇間行樹夾流/水孤城對遠山念兹川路濶羨爾沙鷗閒長想别)¶
　　(離處猶無/音信還)鬱羅臺(在延津縣北門外高五丈寛十/丈前有天橋由天橋入紫華門)¶
　　(極工/巧)思親亭(在輝縣西北闗村社元許衡寓是邑/與門生時至百泉亭吟詠為樂衡殁)¶
　　(其子師可為衞輝路/總管建亭扁曰思親)百泉亭(在輝縣西北七里百/門泉上金明昌間建)¶
　　(明成化間叅議徐/文浦扁曰噴玉亭)明農亭(在輝縣西南清水/之涯元王惲建)洗心¶
　　亭(在輝縣西北挹翠樓左明/正徳十一年御史李元建)湧金亭(在輝縣西北/百泉亭東泉)¶
　　(從地湧出日照如金故名内有宋蘇軾書蘇門山/湧金亭六字金主簿李天瑞重修元王惲詩曉雲)¶
　　(拂山山氣昏坐來萬壑横朝暾丹崖翠壁畫莫出/但覺詩景供愁新地靈祠古秘幽怪天授神柄專)¶
<pb:KR2k0047_WYG_051-38a>¶
　　(其尊年年簫鼓祠下路東風十里楊花春我來愛/此山水窟天氣著物清而溫湧金亭上一盤礴主)¶
　　(人留醉㡬金樽水邊滉瀁多麗人往來但見珠翠/裙不知仙家足竒貨明珠脱串一一浮出摩尼真)¶
　　(波間可玩不可掇雲錦翻動玻瓈盆書生潤身那/羨此席上正有吾家珍舉杯酌酒但黙禱山靈埀)¶
　　(意哀王孫願分秀色貯詩腹一洗萬斛胸中塵仙/官有請固不拒山鬼竊笑君無因不然結茅傍修)¶
　　(竹雲烟占㫁西湖曲月明舒/嘯碧山巔喚起公和跨黄鵠)聚遠亭(在輝縣西北/闗村社蘇門)¶
　　(山/巔)觀瀾亭(在淇縣西北里/許斮脛河右)胙亭(在胙城縣東南龎/固杜周公别子胙)¶
　　(伯所築今併/入延津縣)濛鴻亭(在濬縣東南大伾山南/嶺金防禦使建有石刻)紫來¶
　　亭(在濬縣東南大伾山東巖劉徳新詩怪道赤/霞光飛飛落檻旁金山東在望玉女舊仙鄉)陽¶
<pb:KR2k0047_WYG_051-38b>¶
　　明亭(在濬縣東南大伾山絶頂書/院内明新建伯王守仁建)瀟湘亭(在滑縣/治内宋)¶
　　(趙鼎詩緑野平蕪栁際天青山廻抱水相連半空/梅雪昏忩色一棹平風破暝烟酒到愁來那覺醉)¶
　　(詩逢佳客不論篇只知身在/將軍府一夢江南落枕前)來鳳亭(在滑縣治内/元守張雉垣)¶
　　(建/)歸鴈亭(在滑縣治宋歐陽修建歐陽修詩長河/終嵗足悲風亭古臺荒半倚空惟有鴈)¶
　　(歸時節蚤栁含/微緑杏粘紅)畫舫齋(在滑縣歐陽修為守日建/有記蔡襄書扁宋蘇轍詩)¶
　　(窻户重重向日明船居氣味此中生汀洲出没叢/花短波浪澄虚兩岸平竄逐南來身未穩安閒感)¶
　　(物意猶驚前賢事跡君/今似不愧當年畫舫名)綠竹堂(在府治寅/賔館内)景武堂¶
　　(在府治/署後堂)七賢堂(在輝縣西南六十里竹林右内祀/晉嵇康等七人舊為道觀今改為)¶
<pb:KR2k0047_WYG_051-39a>¶
　　(寺金元好問詩石壇高樹映寒藤間有沙鷗/静有僧總愛山陽竹林好七賢來了更誰曽)清白¶
　　堂(在濬縣/舊州治)大閲堂(在滑縣治内宋梅/摯知滑州重建)氷堂(在滑縣/治内宋)¶
　　(歐陽修守郡建嘗/造酒名氷堂春)鐵丘(在汲縣境内春秋衞/太子登鐵丘即此)石丘¶
　　(在胙城縣東北三十里世傳漢/成帝時星殞之石今併延津縣)帝丘(在滑縣東北/相傳顓頊建)¶
　　(都於此有帝塚故名春秋僖公三十一年衞遷都/於帝丘即此一云帝兵城在滑縣東北七十里土)¶
　　(山/村)楚丘(在滑縣東六十里春秋/時衞文公自漕遷此)旄丘(在滑縣廢臨/河縣西邶風)¶
　　(旄丘之/葛即此)牛星丘(在滑縣東南二十里漢志武帝時/有斗牛星落此夜嘗見火今有星)¶
　　(落/村)漢隄(自新鄉縣西南入境東北至胙城縣又北/入汲縣界或云獲嘉縣南四十里下接新)¶
<pb:KR2k0047_WYG_051-39b>¶
　　(鄉縣一云在胙城縣西南上接新鄉縣界西北接/汲縣石岸在城西南金衛州河平軍節度使鄂屯)¶
　　(公所/修也)綠竹園(在新鄉縣北/衛水之陽)淇園(在淇縣西北禮河/社昔衞武公年九)¶
　　(十五猶自箴警國人賦淇澳之詩以美其徳漢武/帝塞瓠子河取淇園之竹以為楗又宼恂伐淇園)¶
　　(之竹為矢百餘萬即此明劉基詩駐馬淇園春正/濃三山雲外聳芙蓉武公去後琅玕少霽色猗猗)¶
　　(入畫/中)桃竹園(在輝縣康節共城詩序謂予家有/園數十畝皆桃李梨杏之類即此)蔡¶
　　相園(在輝縣西北百泉書院左本衞州河平軍節/度使鄂屯園也後邱劉譚三真人修真於此)¶
　　(又號三仙洞今改/名集仙資福宫)梅龍圖溪園(在滑縣治内宋梅/摯建宋歐陽修詩)¶
　　(聞説溪園景漸佳遙知清興已無涯飲闌歸騎多/乗月雪後尋春自探花百囀黄鸝消永日雙飛白)¶
<pb:KR2k0047_WYG_051-40a>¶
　　(鳥避鳴笳平生喜接君/酧唱不得樽前詠落霞)竹林(在輝縣西南六十里/晉嵇康等遊賞處其)¶
　　(西為七賢觀後廢為寺舊屬河内元以山陽縣併/入輝州今屬輝縣元王惲詩漠漠筠林指舊棲㡬)¶
　　(年於此避危機竒才最惜/嵇中散空聽鸞音月下歸)青壇(在濬縣東南大伾/山漢光武平王郎)¶
　　(還至黎陽築壇祭告/天地百神刻石紀事)黎陽倉(在濬縣東南大伾山/北麓隋煬帝時漕河)¶
　　(北之粟以餉京師李宻據之唐宋皆/仍其制政和以後大河南徙始廢)鯀隄(在濬縣/東鯀治)¶
　　(水時築此宋司馬光詩東郡鯀隄古向來烟火疎/提封百里遠生齒萬家餘賢守車纔下疲人意已)¶
　　(紓行聞歌五袴/京廪滿郊墟)黄河故道(自新鄉縣南入界北行/與胙城縣相接金明昌)¶
　　(五年河犯武城隄泛及金山越明年鑿新河修石/岸十四里有竒以塞其舊元時河自原武縣決而)¶
<pb:KR2k0047_WYG_051-40b>¶
　　(東南流經陽武/封邱兹河遂絶)沁河故道(自新鄉縣西入界東北/行與汲縣相接又云故)¶
　　(道在漢隄西從新鄉界入北抵清河又云上/自獲嘉縣西南入武陟縣境下接新鄉縣)梅溪¶
　　(在輝縣西四里百泉之涯唐張籍詩自愛新/梅好行尋一徑斜不教人掃石恐損落來花)秋澗¶
　　(在府城外戴村水山上/元學士王惲讀書處)飲馬灘(在延津縣南一里/宋康王以親王子)¶
　　(為質於金逃歸汴神錫泥馬乗之飲馬於/此東南行五里馬化為泥今名馬灘舖)鉅橋(在/淇)¶
　　(縣東北呉里社殷紂於此置倉/積粟按周書發鉅橋之粟即此)胡村橋(在輝縣西/南三十里)¶
　　(明洪武/二年建)飛虹橋(在輝縣西北七里清/暉閣前架石為之)雲渡橋(在濬/縣東)¶
　　(南大伾山/西懸崖上)太公舊居(在府城西二十五里舊太公/廟晉盧無忌為汲令立碑)¶
<pb:KR2k0047_WYG_051-41a>¶
　　荆軻舊居(在淇縣境内/軻嘗居此)齊王建舊居(在輝縣西北/七里建齊襄)¶
　　(王子秦滅六國兵入臨淄王建降遷於其處松栢/間餓死齊人歌之曰松邪栢邪往建共者客邪蓋)¶
　　(疾建用/客之誤)白雲茅屋(在滑縣西南瓠子堤上元末宋/訥隱處明方孝孺詩夕卧白雲)¶
　　(合朝起白雲開惟有/心常在不隨雲去來)擊磬處(在府城外南闗相傳/為孔子擊磬處舊有)¶
　　(碑廢明萬/厯間重立)津渡處(在延津縣南一里袁紹築/壁拒曹操處遺址已廢)君子¶
　　村(在府城西北三十里蘧伯玉居此故名明米壽/圖詩空濛烟樹裏殘碣㡬千春舊里欽君子知)¶
　　(非媿古人芳蹤餘簡䇿芝室已/荆榛為憶當年事齋心欲共論)紂窩(在淇縣東四/流口社石河)¶
　　(内相傳商/紂葬此)安樂窩(在輝縣蘇門山西北百泉上宋/邵康節寓處洛陽縣亦有孫竒)¶
<pb:KR2k0047_WYG_051-41b>¶
　　(逢詩易學淵源另有傳不爐不扇歴多/年欲尋安樂今何在豈向先生問渡船)淇門鎮(在/府)¶
　　(城東北五十里唐大順初朱温宼魏博分遣其將/丁會等渡河取黎陽臨河龎師古等下淇門衞縣)¶
　　(龍徳二年與晉軍夾河相持戴思遠襲陷衞州又/攻陷淇門及共城新鄉等縣九域志汲縣有淇門)¶
　　(鎮元人運道自封邱中欒鎮陸運至淇門明初徐/達定中原規取河北自中欒渡河下衞輝至淇門)¶
　　(鎮是/也)杏園鎮(在府城東南舊為黄河津濟處設戍/守唐乾元初郭子儀討安慶緒於相)¶
　　(州自杏園渡河至獲嘉敗/賊將安太清之兵即此)山陽鎮(在輝縣七十里/元省山陽縣入)¶
　　(輝州改/縣為鎮)沙門鎮(在延津縣東/北軍寨保)汲塜(在汲縣西二十/里魏安釐王所)¶
　　(葬晉太康二年汲人卞淮盜發得竹書數十車世/號汲塚書元王惲詩濔迤伍城郡背水猶陣圖魏)¶
<pb:KR2k0047_WYG_051-42a>¶
　　(陵廢已乆磅礴如覆孟草樹慘不春穿穴狐狸墟/我來登其巔懐古心躊躇憶當戰國際安釐亦狂)¶
　　(且澤麋被臯比坐為秦人驅敗亡自此始保邦何/乃疎不知身後藏安用書十車上窺姒與商下逮)¶
　　(蒼周書零亂竹簡光詭説何紛挐征南辯已詳多/出行怪徒稽古不適正死為毛穎誣其中亟當辯)¶
　　(阿衡被夷誅孔子修六經亦已防姦汚大書一徳/后薨葬聞亳都在易最竒法安取理所無兹焉萬)¶
　　(世程洋洋真聖謨何煩事幽賾致遠/泥所趨長歌望陵去樂過風乎雩)虚糧塜(在延/津縣)¶
　　(小衞村前後左右有五塜俗𫝊前代行軍者/因糧缺乏積土為高丘浮粟於上示敵人)鴻門¶
　　(在新鄉縣東一十里四望白沙月色如畫明盧大/謨詩鴻門一片月夜夜印平沙碧漢金疑墮藍田)¶
　　(玉已芽露澄江徹岸風静浪生/花鴈在汀洲宿驚飛字影斜)草市斜陽(在輝縣/西北五)¶
<pb:KR2k0047_WYG_051-42b>¶
　　(里馬家橋南里許芳草暢/茂日不正午蓋山勢使然)連理樹(在輝縣東二里/道旁兩椿同根)¶
　　(下有雙塜/微露其甎)牴詭(在府治前牴詭獸名以石/為之説文云此獸性忠直)萬户營¶
　　(在胙城縣東南宋社相傳元末/萬户陳榮建今併入延津縣)李臺寨(在新鄉縣/東南元總)¶
　　(管孫公懋避兵處旁有驛/亦名李臺明永樂間廢)御寨(在新鄉縣東北濵/衞河有紅土岡每)¶
　　(雨水如血寨為/元孫總管築)馬武寨(在輝縣西七十里/太行山址尚存)朝歌寨¶
　　(在淇縣西南二十五里/相傳為商紂屯兵處)開州寨(在胙城縣東南四/十里今併入延津)¶
　　(縣/)王鐵槍寨(在滑縣北三十里五代王彦章與/段凝屯兵於此彦章善鐵槍故名)岳¶
　　忠武戰壘(在新鄉縣南二里高丈餘明劉理順詩/東京淪陷後北伐更何人相里生神勇)¶
<pb:KR2k0047_WYG_051-43a>¶
　　(荒城自野屯兩河風㧞幟百戰膽/籠身秋雨瀟瀟夜如聞殺氣嗔)逯明壘(在滑縣/石勒將)¶
　　(軍逯明/所築)袁曹遺壘(在滑縣北一十五里魚池東每/大營左右環以二小營大營九)¶
　　(小營十八土人呼為九圏十八漯/霖潦至野水注其中一一可數)屏盜碑(在府治/衙神廟)¶
　　(内周郭進為衞州刺史羣盜屏/跡世宗勅杜韡序其事立碑)蔡邕斷碑(在延津/縣邕嘗)¶
　　(為酸&KR0037;令劉書譔去思碑唐王建詩蒼苔滿字土/埋龜風雨消磨絶妙詞不向圖經中舊見無人識)¶
　　(是蔡/邕碑)¶
　　懐慶府¶
　　期城(在府城西三十里左傳王與/鄭隰城即此今名覆背村)邘城(在府城西/北三十里)¶
<pb:KR2k0047_WYG_051-43b>¶
　　(古邘國周武王子所封左傳邘/晉應韓武之穆也今為邘臺村)付逯城(在府城西/南三十里)¶
　　(俗呼絺城左傳/王與鄭絺即此)安昌城(在府城東南六十里漢縣/成帝封張禹為安昌侯即)¶
　　(此隋亦有/此縣唐省)武徳城(在府城東南五十里後魏置武/徳郡隋廢郡改縣曰邢丘唐改)¶
　　(曰武徳宋/廢為鎮)太行城(在府城東北四十/里唐初置縣尋廢)紫陵城(在府/城西)¶
　　(北三十里唐初置縣/尋廢今呼紫陵村)忠義城(在府城西南三十里/唐初置縣尋廢今為)¶
　　(崇義/鎮)碗子城(在府城北二十里太行山頂其路羊/腸百折中有平地僅一畝唐初築城)¶
　　(以控懐慶澤州之/衝其城甚小故名)東金城(在府城東/四十三里)西金城(在府/城東)¶
　　(北四/十里)平丘城(在府城東左傳赤翟伐晉圍邢/臯註云今河内平臯縣是也)向城¶
<pb:KR2k0047_WYG_051-44a>¶
　　(在濟源縣西南即周向國蘇忿生所𨽻之/邑左傳隱十一年桓王取向以與鄭即此)曲陽城¶
　　(在濟源縣西南一十五里史記秦㧞我新/垣曲陽之城國語王以陽樊賜晉即此)陽樊城¶
　　(在濟源縣東南三十/八里皮子城是也)軹城(在濟源縣東南三十里/史記秦昭王伐魏取軹)¶
　　(漢為縣文帝封薄昭為軹侯即此今名軹村明呉/國倫詩太行一面軹城西西去山深雲氣迷四顧)¶
　　(紛紛太行遶前峯刺天天為低有時大壑蛟龍奮/夾路叢林虎豹啼二濟涓涓發靈竅尋源夐異桃)¶
　　(花/溪)西濟州城(在濟源縣西北唐置跨城/東垣稍北為唐濟源縣城)原城(在濟/源縣)¶
　　(西北十五里晉文公伐/原示信即此今名原鄉)沁水城(在濟源縣東北沁/水南沁臺西今呼)¶
　　(王寨/城)雍城(在修武縣西古雍國文王子封此左傳/郜雍曹滕文之昭也明薛瑄詩寗邑南)¶
<pb:KR2k0047_WYG_051-44b>¶
　　(邊預水流勒兵周武㡬經秋黄崖石古烟雲合青/口山深草樹稠百佛謾存巖畔跡六真無復洞中)¶
　　(遊循良衞颯今何在/猶有高名千載留)攅城(在修武縣西北二十里/周襄王賜晉文攅茅之)¶
　　(田即此今/為大陸村)隤城(在修武縣左傳隱公十/一年以隤與鄭即此)南陽城(在/修)¶
　　(武縣北左傳晉啟南陽即此唐韓愈世家/於此有韓家莊湘子祠故址今名安陽城)小修武¶
　　城(在修武縣東四里昔/韓信軍於修武即此)濁鹿城(在修武縣西北六/十里一名山陽城)¶
　　(魏奉漢獻帝為山陽公居此後葬城北人呼漢陵/今以名村范正衡詩輦路生離黍山城起暮鴉遙)¶
　　(看採艾女不/是漢宫娃)李同城(在修武縣東北史記邯鄲李/同却秦兵趙封其父李侯即)¶
　　(此/)故懐城(在武陟縣西一十一里張村左傳赤翟/伐晉圍懐即此牛自新詩木欒雄鎮傍)¶
<pb:KR2k0047_WYG_051-45a>¶
　　(城阿藝祖當年從此過兩岸緑楊環沁水一原芳/草蔚黄河山濤祠古鶯花老天乙墳荒嵗月多妙)¶
　　(樂塔前聊縱目清/風嶺上有懸蘿)鄇人城(在武陟縣西南一十五/里春秋傳郤至與周爭)¶
　　(鄇田/即此)隰城(在武陟縣西南一十五里/左傳王與鄭隰城即此)司馬城(在武/陟縣)¶
　　(西南三十餘里晉司馬/炎之故城今為司馬鎮)古樊城(在武陟縣西四十/五里即漢樊噲屯)¶
　　(兵/地)永橋城(在武陟縣西二十五里後周韋孝寛討/尉遲迫大破其軍於懐州進次懐縣永)¶
　　(橋城之東南隔/沁水相持即此)河陽城(在孟縣西南三十里春秋/天王狩於河陽即此漢置)¶
　　(縣隋文帝於此建河陽宫明薛瑄詩武王曽此奮/天戈繼世其如出狩何兩岸緑楊遮溴水滿汀芳)¶
　　(草際黄河郝經墓古聲名大潘岳花殘嵗/月多遮馬堤邊重回首紫金山色鬱嵯峨)無鼻城¶
<pb:KR2k0047_WYG_051-45b>¶
　　(在孟縣河橋北二里水經注溴水出軹縣/原山南流注於河水東有無辟邑即此)孟州城¶
　　(在孟縣金大定中城壊於河築城徙治土人謂之/上孟州興定中復治故城土人謂之下孟州元初)¶
　　(復治上/孟州)冶坂城(在孟縣舊名漢祖渡城南/臨河今野水北城基尚存)安國城¶
　　(在孟縣北/即今安村)河陽三城(在孟縣西南舊有三城按北/城後魏太和中築齊使潘樂)¶
　　(鎮於此今孟縣是也又使高永樂守南城以備西/魏今孟津是也中潬城東魏元象元年築今夾灘)¶
　　(是也唐至徳中史思明來㓂李光弼率士馬數萬/東守河陽三城賊憚光弼軍威南不出百里西不)¶
　　(越畿内陜州得修戎備闗輔無虞皆光弼守河陽/之力自乾元後常置重兵貞元後常置節度為都)¶
　　(城巨防唐屬河南府置河陽三城使會昌三年置/孟州齊傅伏自永橋夜入中潬城方勺曰河陽三)¶
<pb:KR2k0047_WYG_051-46a>¶
　　(城黄河兩派貫於三城之間秋水泛溢時南北二/城皆有濡足之患惟中潬屹然如故此潬隨水高)¶
　　(下若所云地肺浮金者薛所藴詩中潬古河陽蒼/茫宛一方桑麻侵水府婦子狎舟航莫辨城基處)¶
　　(時看波勢狂市塵飛/不到吾欲隠漁梁)邢丘城(在温縣城東二十里/故平臯縣東北隅春)¶
　　(秋季孫宿會晉侯鄭伯齊人/宋人衛人邾人於邢丘即此)温城(在温縣東南即/司馬懿故宅一)¶
　　(名招賢城蓋懿/築之以招賢士)䝉城(在原武縣秦莊襄元年䝉驁/擊取成臯榮陽置三川郡此)¶
　　(即驁所築邢居實詩杖䇿登高城極/目逈千里落日下青山但見白雲起)安城(在原武/縣東南)¶
　　(安成里周時所築戰/國秦㧞魏安成即此)巻城(在原武縣北七里即今/圏廂城地昔晉楚之戰)¶
　　(晉軍敗舟中之指可掬楚莊祀河而還/史記秦客卿胡傷攻魏巻取之皆此)溴陽縣(在/濟)¶
<pb:KR2k0047_WYG_051-46b>¶
　　(源縣東溴河北唐置/縣尋廢省入濟源)廢王屋縣(在濟源縣西八十/里本周召康公采)¶
　　(邑縣西有祠後周置縣唐/改曰邵伯縣元省入濟源)邵原縣(在濟源縣西/唐置尋廢)燕¶
　　州縣(在濟源縣北唐置/後廢省入濟源)芮侯采邑(即周芮伯在/濟源縣芮村)毛¶
　　公采邑(即周司空在濟/源縣毛田村)召公采邑(在濟源縣/邵原南)紫金¶
　　壇(在府城西北四十三里太行南諸峯之上每重/陽日郡人登高於此薛所藴詩勝節登臨最上)¶
　　(方紫金壇頂欎蒼蒼千盤嵩室三花小九曲河流/一帶黄呼吸疑將通帝座指揮真可逼星芒高清)¶
　　(自出氛埃外何/用囊萸辟不祥)衡雍(在原武縣按春秋文公八年/公子遂㑹晉趙盾盟於衡雍)¶
　　(註云鄭州滎陽/巻縣今失考)原圃(在原武縣按水經云濟水東/逕原武故城註曰春秋之原)¶
<pb:KR2k0047_WYG_051-47a>¶
　　(圃/也)玉陽宫(在濟源縣西玉陽山下唐玉真公主修/道之所内建景殿唐盧綸詩夕照臨窻)¶
　　(起暗塵青松繞殿不知春君看白髪誦經者半是/宫中歌舞人元宋徳芳詩國妹修真禮碧虚玉陽)¶
　　(山下舊宫居花飄古砌春風後松偃空壇暮雨餘/石室已燒丹竈火瑶池不返紫雲車遺碑獨有龍)¶
　　(蟠字猶是明/皇御筆書)河陽宫(在孟縣唐/高祖建)周襄王宫(在孟縣/西三十)¶
　　(里晉文公勝楚而還至於衡雍作/王宫於踐土即此今在北原上)迎風樓(在府城/北宋王)¶
　　(巖叟詩千峯南向四時/碧一水東流萬古寒)望嶽樓(在府城内元初建/臺高百尺上起飛)¶
　　(樓後有堂曰具瞻面嵩/少背太行得一郡勝槩)避暑樓(在修武縣百家巖/西漢獻帝避暑處)¶
　　懐川閣(在府城内/舊懐州治)靈源閣(在濟源縣濟凟廟俗呼/水殿時人抛香釃酒於)¶
<pb:KR2k0047_WYG_051-47b>¶
　　(此/)甘泉閣(在修武縣閣下有井/泉香而水洌故名)平嵩閣(在孟縣舊/州後圃因)¶
　　(城為臺北倚太行南慿嵩少俯瞰黄河實河陽大/觀宋司馬光詩九日英僚集千秋勝賞同飛橋貫)¶
　　(河渚危閣壓霜風金散黄花泛雷驚叠鼓通百峯/高鳥外萬里寸眸中檻底臨丹葉杯中倒碧嵩來)¶
　　(雲低拂座去鴈遠沉空吹帽陪遊阻摇/旌結相叢風流豈湮没鄒湛倚羊公)揚清閣(在/孟)¶
　　(縣舊州後圃宋慶厯中河陽令鮮于亨築亭曰聫/芳架閣曰揚清後毁縣令高元敏復新之仍名揚)¶
　　(清黄庭/堅有記)避暑館(在濟源縣東北唐寧/王嘗避暑於此故名)禮賢館(在孟/縣治)¶
　　(後圃宋吕公著守河陽時司馬光范鎮往謁公著/館於此故名宋司馬光詩蓬飛匏繫十餘年並䕃)¶
　　(華榱出偶然郭隗金臺雖見禮華歆龍尾豈能賢/浮雲世味閒尤薄寒柏交情老更堅明日河梁即)¶
<pb:KR2k0047_WYG_051-48a>¶
　　(分首人生樂/事信難全)大臺(在府城東漢光武遣/王梁擊赤睂於此)沁臺(在濟/源縣)¶
　　(東北三十里/今以名村)夜香臺(在濟源縣東北宋縣令陳省/華妻馮氏於此夜焚香籲天)¶
　　(曰不求金玉富足惟祈子孫有成既而三/子相繼登甲科為顯官馮封滕國太夫人)憩鶴臺¶
　　(在濟源縣西三十里靈都宫北/世傳緱山道士騎鶴曽憩於此)醒酒臺(在修武縣/西北百家)¶
　　(巖前有巨石晉劉伶醒酒處田發詩翠壁丹崖天/半開七賢曽此共徘徊當年只合酩酊醉何事仍)¶
　　(留醒/酒臺)釣臺(在修武縣北二/十里六真山西)臥臺(在武陟縣北五里/龍睡村宋藝祖微)¶
　　(時嘗過此憩/焉遺址尚存)鬬雞臺(在孟縣西五/里臺址尚存)五龍臺(在孟縣/西舊有)¶
　　(五龍/廟)虢公臺(在温縣西北周封虢仲地因名晉宣/帝過故邑嘗進温父老宴於此故又)¶
<pb:KR2k0047_WYG_051-48b>¶
　　(呼賀/酒臺)鳳凰臺(在温縣西一十五里按本/草遠志出温縣鳳凰臺下)鎮山亭(在/府)¶
　　(城上金沁南軍節度使/耿光祿建碑刻尚在)望懐亭(在濟源縣東北三/十里下臨枋口)¶
　　房公亭(在濟源縣濟瀆廟/西唐縣令房琯建)萬栁亭(在濟源縣西瀧/水北岸唐白居)¶
　　(易有獨立蒼茫殘照外落花飛絮㸃人衣之句唐/温庭筠詩倚欄愁立獨徘徊欲賦慙非宋玉才滿)¶
　　(坐山光摇劍㦸繞城波色動樓臺鳥飛天外斜陽/盡人過橋邊倒影來添得五湖多少恨栁花飄蕩)¶
　　(似寒/梅)軒轅亭(在濟源縣天壇頂世傳軒/轅於此更衣又名換衣亭)青龍亭(在/濟)¶
　　(源縣西北/濟瀆廟後)裴公亭(在濟源縣濟瀆廟側唐相裴休/建唐李洞詩裴相亭成未退身)¶
　　(空煩舞袖與歌塵至今亭下蕭蕭竹似對西風怨/主人宋孫翥詩太行王屋羣峯上秦晉闗河望處)¶
<pb:KR2k0047_WYG_051-49a>¶
　　(分猿鶴幾年懐舊隱乾坤百戰重儒勲龍歸洞府/春將雨僧過浮橋曉度雲萬里中原無事日不妨)¶
　　(尊酒細/論文)環翠亭(在修武縣西/北百家巖下)鄇人亭(在武陟縣西/南春秋傳郤)¶
　　(至與周爭/鄇田即此)聯芳亭(在孟縣舊州後圃/内宋鮮于亨建)武修亭(在原/武縣)¶
　　(按春秋成公十年鄭子然盟於脩/澤杜預註曰巻之東有武修亭)扈亭(在原武縣/巻城西北)¶
　　(按春秋文公七年公會諸侯晉大夫/盟於扈即此今傳縣南盟山廟為扈)懐古堂(在府/城内)¶
　　(舊懐州治唐太/守杜正倫建)牧愛堂(在府城内舊/節度使㕔事)思賢堂(在濟/源縣)¶
　　(治内元至元間/縣令劉源建)四令堂(在濟源縣延慶寺西院為/陳省華父子四人建宋司)¶
　　(馬光/有記)草堂(在濟源縣濟瀆廟西宋知河陽傅堯俞/建宋蘇軾詩微官共有田園興老罷方)¶
<pb:KR2k0047_WYG_051-49b>¶
　　(尋隱退廬栽種成隂十年事倉皇求買萬金無先/生卜築臨清濟喬木而今似畫圖鄰里亦知偏愛)¶
　　(竹春來相與䕶龍雛宋黄庭堅詩公家濟源上太/行正當門修竹帶藩籬百禽鳴朝&KR1680;仰視浮雲作)¶
　　(俯窺流水奔相望有/盤谷李愿故居存)徳威堂(在孟縣舊州治宋文/彦博嘗以司空判河)¶
　　(陽後其子及甫亦知河陽遂建此堂/名取書徳威惟畏之義蘇軾有銘)太師堂(在孟/縣舊)¶
　　(州治宋文彦博以太師致仕居洛陽子及甫適知/河陽時迎養焉府舎地鹵下濕因作堂以居刻父)¶
　　(二詩於石范/祖禹作記)竹園(在府城舊崇教鄉/宋大中样符間置)沁園(在府城/東北三)¶
　　(十里沁水北岸金時官僚/宴遊之地有石圖尚存)㑹春園(在府城東北沁/水北岸五代周)¶
　　(顯徳/中置)吏隱園(在濟源縣治今三膳軒碑屋故/基皆園之跡有唐元和年記)竇氏¶
<pb:KR2k0047_WYG_051-50a>¶
　　園(在濟源縣鐵岸北宋王巖叟詩李郭名園竇氏/鄰傅林花竹遠相親李郭傅三園相去不遠)¶
　　鐵岸(在濟源縣北濟瀆廟東/夾濟河岸如鐵石因名)瓦屋(在温縣西北三/十里春秋盟於)¶
　　(瓦屋/即此)遮馬堤(在孟縣西南十三里唐/李光弼與史思明戰處)平臯坡(在温/縣城)¶
　　(東二十里今平/臯村南黄河北)湨梁(在孟縣東五里周襄王十六/年列國大夫盟於此今梁村)¶
　　(岡迤東南二十餘里皆是古湨水由其下至温入/河唐儲光蔑詩田家俯長道邀我避炎氛當暑日)¶
　　(方晝高天無片雲桑間禾黍氣栁下牛羊羣野雀/棲空屋晨風不復聞前登湨梁坂極望温泉分逆)¶
　　(旅方三舎西/山猶未曛)竹塢(在府城東北/明月山之南)藏花塢(在濟源縣/陽臺宫南)¶
　　白騎塢(在孟縣原上為湨同二水之㑹今白墻張/營村即此漢末張晟聚衆屯於此孤立袁)¶
<pb:KR2k0047_WYG_051-50b>¶
　　(曹間數十年晟一名張白/騎出入好乗白馬故名)晁錯灘(在濟源縣芮村/東南漢景帝時)¶
　　(晁錯從學於軹/人張恢家寓此)董仲舒灘(在濟源縣毛田西南漢/文帝訪河上公于芮村)¶
　　(仲舒獻/䇿於此)全義灘(在孟縣五代張全/義居此教民耕墾)玉川泉(在濟源/縣東湨)¶
　　(河北盧仝嘗汲水烹茶亦名玉川井又/玉陽以東皆為玉川故縣亦號玉川)鳳跑泉(在/濟)¶
　　(源縣相傳唐寧王避暑有/鳥數百集此泉水湧出)䝉泉(在濟源縣枋口内/明鄭轅詩丹洞吐)¶
　　(細泉宛轉蒼苔裏凝碧時含光流洩/復如此誰知山下泉來洗幽人耳)玉女泉(在修/武縣)¶
　　(觀音/洞北)王烈泉(在修武縣太行山中元王惲詩日飡/石髓㫖如飴仍到巖邊飲上池功滿)¶
　　(自騎鸞鶴去夜/深惟有月來窺)張㫖宅(在府城節婦坊㫖宋直龍/圖閣初㫖遊學數年不還)¶
<pb:KR2k0047_WYG_051-51a>¶
　　(家人欲嫁其妻李氏/守節而死因以名坊)張衡宅(在濟源縣東沁口北/隋煬帝幸榆林上太)¶
　　(行開直道九十里直抵衡宅/留宴三日賜宅旁田三十頃)何文定公别墅(在府/城南)¶
　　(四里南/土村)許衡别墅(在府城東/北景賢村)盧仝别墅(在濟源縣/西北二十)¶
　　(里石村北之玉川烹茶館亦在此仝詩買得一片/田濟源花洞前尤侗詩玉川昔日煎茶地柯古當)¶
　　(年載酒時綠野回頭今已矣青山對面尚如斯偶/停車騎窺三徑漫借琴書遣一巵欲折黄花殊未)¶
　　(得却裁紅/葉共題詩)石敬瑭别墅(在濟源縣西六十里韓村/社俗呼為特進莊敬瑭微)¶
　　(時居/此)蕭俛别墅(在濟源縣城西唐穆宗時俛奏請/銷兵抑諸鎮權既老退休林泉治)¶
　　(墅於此宋王公儒詩節概孤高去位輕舊山深處/一居成雲移坐石蒸衣潤泉激眠□入夢清放曠)¶
<pb:KR2k0047_WYG_051-51b>¶
　　(何能尤選吏優游不復議銷兵如/今寺落空潭在漠漠春烟暮草生)牛𢎞别墅(在濟/源縣)¶
　　(牛家/社)韓愈别墅(在孟縣西一十里俗呼韓莊王鐸/詩不獨文章盛先生峻一身江山)¶
　　(如許地唐宋㡬何人月冷孤墳暮花/馡故宅春析城東去水嗚咽響麒麟)梓澤(在孟縣/西四十)¶
　　(五里晉石/崇别館)岑參青蘿齋(在濟源縣青蘿河唐岑參/詩池上臥煩暑不櫛復不)¶
　　(巾有時清風來自謂羲皇人天晴雲歸盡雨洗月/色新公事常不閒道書日生塵早年家王屋五别)¶
　　(青蘿春安得還舊/山東谿&KR0183;釣綸)盟門(在武陟縣東晉文公去原/及盟門而原請降即此)¶
　　清化鎮(在府城東北三/十里丹河上)榖旦鎮(在孟縣北一十五/里唐高祖武徳三)¶
　　(年析河陽/置榖旦鎮)木欒鎮(在武陟縣東北/宋藝祖嘗過此)河陽驛(在孟縣/南十五)¶
<pb:KR2k0047_WYG_051-52a>¶
　　(里河陽古渡西舊有皇華堂今改入縣治明彭綱/詩䇿馬河陽日欲斜野烟生處見人家衰楊十里)¶
　　(西風急浪説/潘郎滿縣花)寧郭驛(在武陟縣西/北太行山西)皇華橋(在温縣/西北崔)¶
　　(家/莊)鍾公壘(在濟源縣鍾王村魏文帝時/太傅鍾繇屯兵於此故名)鈎陳壘(在/孟)¶
　　(縣世傳武王伐紂八百諸侯所會處以紫微有/鈎陳之宿主兵陣故名誓師壇尚存在今北陳)連¶
　　理槐(在修武縣西二十里義門村兩樹相去三歩/許上有一枝交貫甚茂唐張公藝家物今尚)¶
　　(存/)古槐(在武陟縣東五里馬曲村三元廟圍三丈/餘老榦排雲類虬螭蹲視形舊志植自元)¶
　(本莫識所始明嘉靖七年枯十五年復生枝葉/  朝縣令龍待結茆於槐腹顔曰懐亭)妙樂塔¶
　　(在武陟縣塔前有槿樹二株高凌雲漢明趙貞吉/詩洪流千古意孤塔往來心寂寂留雙槿花開不)¶
<pb:KR2k0047_WYG_051-52b>¶
　　(計/春)平州石塔(在温縣城東二里/宋建隆三年建)玲瓏塔(在原武縣/東門外善)¶
　　(䕶寺東宋徽宗/崇寧四年建)¶
　¶
　¶
　¶
　¶
　¶
　河南通志巻五十一¶
