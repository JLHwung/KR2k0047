# -*- mode: mandoku-view; -*-
#+TITLE: 河南通志
#+DATE: 2015-08-24 22:42:01.411332
#+PROPERTY: ID KR2k0047
#+PROPERTY: BASEEDITION WYG    
#+PROPERTY: JUAN 卷七十二
<pb:KR2k0047_WYG_072-1a>¶
欽定四庫全書¶
　河南通志巻七十二¶
　　藝文一¶
　古詩首十五國風而在豫者居半二雅若賔筵抑戒¶
　為衛武詩崧髙為申伯作商頌五篇作於殷傳於宋¶
　皆不出豫土詩教之興由來懋矣漢梁孝王好辭賦¶
　招致齊鄒陽淮隂枚乗吳莊忌夫子之徒司馬相如¶
　亦自蜀往一時文學之士稱彬彬焉自東漢迄趙宋¶
<pb:KR2k0047_WYG_072-1b>¶
　歴代建都汴洛河嶽之氣發為人文生斯土者才雋¶
　迭出而四方宦遊輻輳鴻篇雅奏中土藝文之選裒¶
　然成集夫文章經國之大業不朽之盛事其應運而¶
　出有非偶然者我¶
朝文敎覃敷崇尚博洽摛筆之士類能揚扢風雅鼓吹¶
　休明炳炳麟麟日新月盛矣謹集前後藝文諸體掇¶
　其尤者載之志藝文¶
　賦¶
<pb:KR2k0047_WYG_072-2a>¶
　漢班固東都賦(東都主人喟然而嘆曰痛乎風俗之/移人也子實秦人矜夸館室保界河)¶
　　(山信識昭襄而知始皇矣烏覩大漢之云為乎夫/大漢之開元也奮布衣以登皇位由數期而創萬)¶
　　(代蓋六籍所不能談前聖靡得而言焉當此之時/攻有横而當天討有逆而順民故婁敬度勢而獻)¶
　　(其説蕭公權宜而拓其制時豈泰而安之哉計不/得以已也吾子曽不是睹顧曜後嗣之末造不亦)¶
　　(暗乎今將語子以建武之治永平之事監於太清/以變子之惑志往者王莽作逆漢祚中缺天人致)¶
　　(誅六合相滅於時之亂生民幾亡鬼神冺絶壑無/完柩郛罔遺室原野厭人之肉川谷流人之血秦)¶
　　(項之災猶不克半書契以來未之或紀故下人號/而上訴上帝懐而降監乃致命乎聖皇於是聖皇)¶
　　(乃握乾符闡坤珍披皇圖稽帝文赫然發憤應若/興雲霆擊昆陽慿怒雷震遂超大河跨北嶽立號)¶
<pb:KR2k0047_WYG_072-2b>¶
　　(髙邑建都河洛紹百王之荒屯因造化之盪滌體/元立制繼天而作系唐統接漢緒茂育羣生恢復)¶
　　(疆宇勲兼乎在昔事勤乎三五豈特方軌並跡紛/綸后辟理近古之所務蹈一聖之險易云爾哉且)¶
　　(夫建武之元天地革命四海之内更造夫婦肇有/父子君臣初建人倫實始斯乃伏羲氏之所以基)¶
　　(皇德也分州土立市朝作舟輿造器械斯乃軒轅/氏之所以開帝功也恭行天罰應天順人斯乃湯)¶
　　(武之所以昭王業也遷都改邑有殷宗中興之則/焉即土之中有周成隆平之制焉不階尺土一人)¶
　　(之柄同符乎髙祖克已復禮以奉終始允恭乎孝/文憲章稽古封岱勒成儀炳乎世宗按六經而校)¶
　　(德眇古昔而論功仁聖之事既該而帝王之道備/矣至于永平之際重熙而累洽盛三雍之上儀修)¶
　　(衮龍之法服鋪鴻&KR0488;信景鑠揚世廟正雅樂神人/之和允洽羣臣之序既肅乃動大輅遵皇衢省方)¶
<pb:KR2k0047_WYG_072-3a>¶
　　(巡狩窮覽萬國之有無考聲教之所被散皇明以/燭幽然後増周舊修洛邑扇巍巍顯翼翼光漢京)¶
　　(於諸夏總八方而為之極於是皇城之内宫室光/明闕庭神麗奢不可踰儉不能侈外則因原野以)¶
　　(作苑順流泉而為沼發蘋&KR0488;以潛魚豐圃草以毓/獸制同乎梁鄒誼合乎靈囿若乃順時節而蒐狩)¶
　　(簡車徒以講武則必臨之以王制考之以風雅厯/騶虞覽駟鐵嘉車攻采吉日禮官整儀乗輿乃出)¶
　　(於是發鯨魚鏗華鐘登玉輅乗時龍鳯蓋棽麗龢/鑾玲瓏天官景從寢威盛容山靈䕶野屬御方神)¶
　　(雨師汎灑風伯清塵千乗雷起萬騎紛紜元戎竟/野戈鋋彗雲羽旄掃電旌旗拂天焱焱炎炎揚光)¶
　　(飛文吐爓生風欱野歕山日月為之奪明丘陵為/之摇震遂集乎中囿陳師按屯駢部曲列校隊勒)¶
　　(三軍誓將帥然後舉烽伐鼔申令三驅輶車霆激/驍騎電騖由基發射范氏施御弦不睼禽轡不詭)¶
<pb:KR2k0047_WYG_072-3b>¶
　　(遇飛者未及翔走者未及去指顧倐忽獲車已實/樂不極盤殺不盡物馬踠餘足士怒未㳿先驅復)¶
　　(路屬車案節於是薦三犧效五牲禮神祗懷百靈/覲明堂臨辟雍揚緝熙宣皇風登靈䑓考休徴俯)¶
　　(仰乎乾坤㕘象乎聖躬目中夏而布德瞰四裔而/抗稜西盪河源東澹海漘北動幽崖南燿朱垠殊)¶
　　(方别區界絶而不鄰自孝武之所不征孝宣之所/未臣莫不陸讋水慄奔走而來賔遂綏哀牢開永)¶
　　(昌春王三朝㑹同漢京是日也天子受四海之圖/籍膺萬國之貢珍内撫諸夏外綏百蠻爾乃盛禮)¶
　　(興樂供帳置乎雲龍之庭陳百寮而贊羣后究皇/儀而展帝容於是庭實千品㫖酒萬鍾列金罍班)¶
　　(玉觴嘉珍御太牢饗爾乃食舉雍徹太師奏樂陳/金石布絲竹鐘鼔鏗鍧管絃&KR0177;煜抗五聲極六律)¶
　　(歌九功舞八佾韶武備太古畢四夷間奏德廣所/及僸佅兠離罔不具集萬樂備百禮暨皇歡浹羣)¶
<pb:KR2k0047_WYG_072-4a>¶
　　(臣醉降煙煴調元氣然後撞鐘告罷百寮遂退於/是聖上覩萬方之歡娱又沐浴於膏澤懼其侈心)¶
　　(之將萌而怠於東作也乃申舊章下明詔命有司/班憲度昭節儉示太素去後宫之麗飾損乗輿之)¶
　　(服御抑工商之滛業興農桑之盛務遂令海内棄/末而反本背偽而歸真女修織絍男務耕耘器用)¶
　　(陶匏服尚素𤣥恥纎靡而不服賤竒麗而弗珍捐/金於山沉珠於淵於是百姓滌瑕盪穢而鏡至清)¶
　　(形神寂漠耳目弗營嗜欲之源滅亷恥之心生莫/不優㳺而自得玉潤而金聲是以四海之内學校)¶
　　(如林庠序盈門獻酬交錯俎豆莘莘下舞上歌蹈/德詠仁登降飫宴之禮既畢因相與嗟歎𤣥徳讜)¶
　　(言𢎞説咸含和而吐氣頌曰盛哉乎斯世今論者/但知誦虞夏之書詠殷周之詩講羲文之易論孔)¶
　　(氏之春秋罕能精古今之清濁究漢德之所由唯/子頗識舊典又徒馳騁乎末流温故知新己難而)¶
<pb:KR2k0047_WYG_072-4b>¶
　　(知德者鮮矣且夫僻界西陲險阻四塞修其防禦/孰與處乎土中平夷洞達萬方輻輳秦嶺九&KR0580;涇)¶
　　(渭之川曷若四瀆五嶽帶河泝洛圖書之淵建章/甘泉館御列仙孰與靈䑓明堂統和天人太液昆)¶
　　(明烏獸之囿曷若辟雍海流道德之富㳺侠踰侈/犯義侵禮孰與同履法度翼翼濟濟子徒習秦阿)¶
　　(房之造天而不知京洛之有制識函谷之可闗而/不知王者之無外主人之辭未終西都賔矍然失)¶
　　(容逡巡降階□然意下捧手欲辭主人曰復位今/將授子以五篇之詩賔既卒業乃稱曰美哉乎斯)¶
　　(詩義正乎揚雄事實乎相如匪惟主人之好學蓋/乃遭遇乎斯時也小子狂簡不知所裁既聞正道)¶
　　(請終身而誦之其明堂詩曰於昭明堂明堂孔陽/聖皇宗祀穆穆煌煌上帝宴饗五位時序誰其配)¶
　　(之世祖光武普天率土各以其職猗歟緝熙允懷/多福辟雍詩曰乃流辟雍辟雍湯湯聖皇莅止造)¶
<pb:KR2k0047_WYG_072-5a>¶
　　(舟為梁皤皤國老乃父乃兄抑抑威儀孝友光明/於赫太上示我漢行洪化惟神永觀厥成靈䑓詩)¶
　　(曰乃經靈臺靈臺既崇帝勤時登爰考休徴三光/宣精五行布序習習祥風祁祁甘雨百穀溱溱庻)¶
　　(草蕃廡屢惟豐年於皇樂胥寶鼎詩曰嶽修貢兮/川效珍吐金景兮歊浮雲寳鼎見兮色紛緼煥其)¶
　　(炳兮披龍文登祖廟兮享聖神昭靈德兮彌億年/白雉詩曰啓靈篇兮披瑞圖獲白雉兮效素烏嘉)¶
　　(祥阜兮集皇都發皓羽兮奮翹英容潔朗兮/於純精彰皇德兮侔周成永延長兮膺天慶)張衡¶
　　東京賦(安處先生於是似不能言憮然有間乃莞/爾而笑曰若客所謂末學膚受貴耳而賤)¶
　　(目者也茍有胷而無心不能節之以禮宜其陋今/而榮古矣由余以西鄙孤臣而悝繆公於宫室如)¶
　　(之何其以温故知新研覈是非近於此惑也周姬/之末不能厥政政用多僻始於宫隣卒於金虎嬴)¶
<pb:KR2k0047_WYG_072-5b>¶
　　(氏摶翼擇肉西邑是時也七雄並爭競相髙以奢/麗楚築章華於前趙建叢臺於後秦政利觜長距)¶
　　(終得擅塲思専其侈以莫己若乃搆阿房起甘泉/結雲閣冠南山征税盡人力殫然後收以太半之)¶
　　(賦威以參夷之刑其遇民也若薙氏之芟草既藴/崇之又行火焉□□黔首豈徒跼髙天&KR1074;厚地而)¶
　　(已哉乃救死於其頸敺以就役惟力是視百姓弗/能忍是用息肩於大漢而欣戴髙祖髙祖膺籙受)¶
　　(圖順天行誅仗朱旗而建大號所推必亡所存必/固掃項軍於垓下紲子嬰於軹塗因秦宫室據其)¶
　　(府庫作洛之制我則未暇是以西匠營宫目翫阿/房規模踰溢不度不臧損之又損然尚過於周堂)¶
　　(觀者狭而謂之陋帝已譏其泰而弗康且髙既受/命建家造我區夏矣文又躬自菲薄治致升平之)¶
　　(德武有大啓土宇紀禪肅然之功宣重威以撫和/戎狄呼韓來享咸用紀宗存主饗祀不輟銘勲彞)¶
<pb:KR2k0047_WYG_072-6a>¶
　　(器厯世彌光今捨純懿而論爽徳以春秋所諱而/為美談宜無嫌於往初故蔽善而揚惡祗吾子之)¶
　　(不知言也必以肆奢為賢則是黄帝合宫有虞總/章固不如夏癸之瑶臺殷辛之瓊室也湯武誰革)¶
　　(而用師哉盍亦覽東京之事以自悟乎且天子有/道守在海外守位以仁不恃隘害茍民志之不諒)¶
　　(何云巖險與襟帶秦負阻於二闗卒開項而受沛/彼偏據而規小豈如宅中而圖大昔先王之經邑)¶
　　(也奄觀九隩靡地不營土圭測景不縮不盈總風/雨之所交然後以建王城審曲面勢泝洛背河左)¶
　　(伊右瀍西阻九阿東門于旋盟津達其後大谷通/其前迴行道乎伊闕邪徑㨗乎轘轅太室作鎮掲)¶
　　(以熊耳底柱輟流鐔以大岯溫液湯泉黑丹石緇/王鮪岫居能鼈三趾虙妃攸館神用挺紀龍圖授)¶
　　(羲龜書畀姒召伯相宅卜惟洛食周公初基其繩/則直萇𢎞魏舒是廓是極經途九軌城隅九雉度)¶
<pb:KR2k0047_WYG_072-6b>¶
　　(堂以筵度室以几京邑翼翼四方所視漢初弗之/宅故宗緒中圯巨猾間舋竊弄神器厯載三六偷)¶
　　(安天位於時蒸民罔敢或貳其取威也重矣我世/祖忿之乃龍飛白水鳳翔參墟授鉞四七共工是)¶
　　(除欃槍旬始羣凶靡餘區宇乂寜思和求中睿哲/𤣥覽都兹洛宫曰止曰時昭明有融既光厥武仁)¶
　　(洽道豐登岱勒封與黄比崇逮至顯宗六合殷昌/乃新崇德遂作德陽啓南端之特闈立應門之將)¶
　　(將昭仁恵於崇賢抗義聲於金商飛雲龍於春路/屯神虎於秋方建象魏之兩觀旌六典之舊章其)¶
　　(内則含德章臺天禄宣明温飭迎春壽安永寜飛/閣神行莫我能形濯龍芳林九谷八溪芙蓉覆水)¶
　　(秋蘭被涯渚戲躍魚淵游龜&KR1010;永安離宫脩竹冬/青隂池幽流𤣥泉冽清鵯鶋秋棲鶻鵰春鳴睢鳩)¶
　　(鸝黄闗闗嚶嚶於南則前殿靈臺龢歡安福謻門/曲榭邪阻城洫竒樹珍果鉤盾所職西登少華亭)¶
<pb:KR2k0047_WYG_072-7a>¶
　　(候修敇九龍之内實曰嘉德西南其户匪雕匪刻/我后好約乃宴斯息於東則洪池清籞淥水澹澹)¶
　　(内阜川禽外豐葭菼獻鼈蜃與龜魚供蝸蠯與菱/芡其西則有平樂都場示逺之觀龍雀蟠蜿天馬)¶
　　(半漢瑰異譎詭燦爛炳煥奢未及侈儉而不陋規/遵王度動中得趣於是觀禮器舉儀具經始勿亟)¶
　　(成之不日猶謂為之者勞居之者逸慕唐虞之茅/茨思夏后之卑室乃營三宫布敎頒常複廟重屋)¶
　　(八達九房規天矩地授時順鄉造舟清池惟水泱/泱左制辟雍右立靈臺因進距衰表賢簡能馮相)¶
　　(觀祲祈禠禳災於是孟春元日羣后旁戾百僚師/師于斯胥泊藩國奉聘要荒來質具惟帝臣獻琛)¶
　　(執贄當覲於殿下者蓋數萬以二爾乃九賔重臚/人列崇牙張鏞鼓設郎將司階虎㦸交鎩龍輅充)¶
　　(庭雲旗拂霓夏正三朝庭燎晳晳撞洪鐘伐靈鼓/旁震八鄙軯礚隠訇若疾霆轉雷而激迅風也是)¶
<pb:KR2k0047_WYG_072-7b>¶
　　(時穪警蹕已下雕輦於東廂冠通天佩玉璽紆皇/組要干將負斧扆次席紛純左右玉几穆穆而南)¶
　　(面以聴矣然後百辟乃入司儀辨等尊卑以班璧/羔皮帛之贄既奠天子乃以三揖之禮禮之穆穆)¶
　　(焉皇皇焉濟濟焉將將焉信天下之壯觀也乃羡/公侯卿士登自東除訪萬幾詢朝政勤恤民隠而)¶
　　(除其眚人或不得其所若已納之於隍荷天下之/重任匪怠皇以寜静發京倉散禁財賚皇僚逮輿)¶
　　(臺命膳夫以大饗饔餼浹乎家陪春醴惟醇燔炙/芬芬君臣歡康具醉薰薰千品萬官己事而踆勤)¶
　　(屢省懋乾乾清風協於𤣥德淳化通於自然憲先/靈而齊軌必三思以顧愆招有道於側陋開敢諫)¶
　　(之直言聘丘園之耿潔旅束帛之戔戔上下通情/式宴且盤及將祀天郊報地功祈福乎上𤣥思所)¶
　　(以為䖍肅肅之儀盡穆穆之禮殫然後以獻精誠/奉禋祀曰允矣天子者也乃整法服正冕帶珩紞)¶
<pb:KR2k0047_WYG_072-8a>¶
　　(紘綖玉笄綦㑹火龍黼黻&KR0488;繂鞶厲結飛雲之祫/輅樹翠羽之髙蓋建辰旒之太常紛焱悠以容裔)¶
　　(六𤣥虬之奕奕齊騰驤而沛艾龍輈華轙金鋄鏤/鍚方釳左纛鈎膺玉瓖鑾聲噦噦和鈴鉠鉠重輪)¶
　　(貳轄疏轂飛鈴羽蓋葳㽔葩瑵曲莖順時服而設/副咸龍旂而繁纓立戈迤戛農輿輅木屬車九九)¶
　　(乘軒並轂&KR1352;弩重旃朱旄青屋奉引既畢先輅乃/發鸞旗皮軒通帛綪斾雲罕九斿□㦸轇轕髶髦)¶
　　(被繡虎夫戴鶡駙承華之蒲梢飛流蘇之騷殺總/輕武於後陳奏嚴鼓之嘈囐戎士介而揚揮戴金)¶
　　(鉦而建黄鉞清道案列天行星陳肅肅習習隠隠/轔轔殿未出乎城闕斾已及乎郊畛盛夏后之致)¶
　　(美爰敬恭於明神爾乃孤竹之管雲和之瑟雷鼓/鼝鼝六變既畢冠華秉翟列舞八佾元祀惟稱羣)¶
　　(望咸秩颺槱燎之炎煬致髙煙於太一神歆馨而/顧德祚靈主以元吉然後宗上帝於明堂推光武)¶
<pb:KR2k0047_WYG_072-8b>¶
　　(以作配辨方位而正則五精帥而來摧尊赤氏之/朱光四靈懋而允懷於是春秋改節四時迭代蒸)¶
　　(蒸之心感物増思躬追養於廟祧奉蒸嘗與禴祠/物牲辨省設其福衡毛炰豚胉亦有和羮滌濯静)¶
　　(嘉禮儀孔明萬舞奕奕鐘鼓喤喤靈祖皇考來顧/來饗神具醉止降福穰穰及至農祥晨正土膏脉)¶
　　(起乗鸞輅而駕蒼龍介馭間以剡耜躬三推於天/田修帝耤之千畝供禘郊之粢盛必致思乎勤已)¶
　　(兆民勸於疆埸感懋力以耘耔春日載陽合射辟/雍設業設簴宫懸金鏞鼖鼓路鼗樹羽幢幢於是)¶
　　(備物物有其容伯夷起而相儀后䕫坐而為工張/大侯制五正設三乏厞司旌并夾既設儲乎廣庭)¶
　　(於是皇輿夙駕䡨於東階以須消啓明掃朝霞登/天光於扶桑天子乃撫玉輅時乗六龍發鯨魚鏗)¶
　　(華鐘大丙弭節風后陪乗攝提運衡徐至於射宫/禮事展樂物具王夏闋騶虞奏決拾既次雕弓斯)¶
<pb:KR2k0047_WYG_072-9a>¶
　　(彀達餘萌於暮春昭誠心以逺喻進眀德而崇業/滌饕餮之貪慾仁風衍而外流誼方激而遐騖日)¶
　　(月㑹於龍&KR1280;恤民事之勞疚因休力以息勤致歡/忻於春酒執鑾刀以袒割奉觴豆於國叟降至尊)¶
　　(以訓恭送迎拜乎三夀敬慎威儀示民不偷我有/嘉賔其樂愉愉聲教布濩盈溢天區文德既昭武)¶
　　(節是宣三農之隙曜威中原嵗惟仲冬大閲西園/虞人掌焉先期戒事悉率百禽鳩諸靈囿獸之所)¶
　　(同是謂告備乃御小戎撫輕軒中畋四牡既佶且/閑戈矛若林牙旗繽紛迄於上林結徒為營叙和)¶
　　(樹表司鐸授鉦坐作進退節以軍聲三令五申示/戮斬牲陳師鞠旅教達禁成火烈具舉武士星敷)¶
　　(鵝鸛魚麗箕張翼舒軌塵掩迒匪疾匪徐馭不詭/遇射不剪毛升獻六禽時膳四膏馬足未極輿徒)¶
　　(不勞成禮三驅解罘放麟不窮樂以訓儉不殫物/以昭仁慕天乙之弛罟因教祝以懷民儀姬伯之)¶
<pb:KR2k0047_WYG_072-9b>¶
　　(渭陽失熊羆而獲人澤浸昆蟲威振八㝢好樂無/荒允文允武薄狩於敖既璅璅焉岐陽之蒐又何)¶
　　(足數爾乃卒嵗大儺敺除羣厲方相秉鉞巫覡操/茢侲子萬童丹首𤣥製桃弧棘矢所發無臬飛礫)¶
　　(雨散剛癉必斃煌火馳而星流逐赤疫於四裔然/後凌天池絕飛梁捎魑魅斮獝狂斬蜲蛇腦方良)¶
　　(囚耕父於清泠溺女魃於神潢殘䕫魖與罔象殪/野仲而殱㳺光八靈為之震慴况鬾&KR0558;與畢方度)¶
　　(朔作梗守以鬱壘神荼副焉對操索葦目察區陬/司執遺鬼京室宻清罔有不韙於是隂陽交和庻)¶
　　(物時育&KR0114;征考祥終然允淑乗輿巡乎岱嶽勸稼/穡於原陸同衡律而壹軌量齊急舒於寒燠省幽)¶
　　(明以黜陟乃反斾而迴復望先帝之舊墟慨長思/而懷古俟閶風而西遐致恭祀乎髙祖既春游以)¶
　　(發生啓諸蟄於潛戸度秋豫以收成觀豐年之多/稌嘉田畯之匪懈行致賚於九扈左瞰𤾉谷右睨)¶
<pb:KR2k0047_WYG_072-10a>¶
　　(𤣥圃眇天末以逺期規萬世而大摹且歸來以釋/勞膺多福以安悆總集瑞命備致嘉祥圉林氏之)¶
　　(騶虞擾澤馬與騰黄鳴女牀之鸞鳥舞丹穴之鳯/凰植華平於春圃豐朱草於中唐恵風廣被澤洎)¶
　　(幽荒北燮丁令南諧越裳西包大秦東過樂浪重/舌之人九譯僉稽首而來王是故論其遷邑易京)¶
　　(則同規乎殷盤改奢即儉則合美乎斯干登封降/禪則齋德乎黄軒為無為事無事永有民以孔安)¶
　　(遵節儉尚樸素思仲尼之克已履老氏之常足將/使心不亂其所在目不見其可欲賤犀象簡珠玉)¶
　　(藏金於山抵璧於谷翡翠不裂瑇&KR0536;不蔟所貴惟/賢所寳惟穀民去末而反本咸懷忠而抱慤於斯)¶
　　(之時海内同悦曰吁漢帝之徳侯其褘而蓋蓂至/莢為難蒔也故曠世而不覿惟我后能殖之以)¶
　　(和平方將數諸朝階然則道胡不懷化胡不柔聲/與風翔澤從雲㳺萬物我賴亦又何求德㝢天覆)¶
<pb:KR2k0047_WYG_072-10b>¶
　　(輝烈光燭狹三王之趢趗軼五帝之長驅踵二皇/之遐武誰謂駕遲而不能屬東京之懿未罄值余)¶
　　(有犬馬之疾不能究其精詳故粗為賔言其梗槩/如此若乃流遁忘返放心不覺樂而無節後罹其)¶
　　(戚一言幾於喪國我未之學也且夫挈瓶之智守/不假器况纂帝業而輕天位瞻仰二祖厥庸孔肆)¶
　　(常翹翹以危懼若乗奔而無轡白龍魚服見困豫/且雖萬乗之無懼猶怵惕於一夫終日不離於輜)¶
　　(重獨微行其焉如夫君人者黈纊塞耳車中不内/顧珮以制容鑾以節塗行不變玉駕不亂步却走)¶
　　(馬以糞車何惜騕褭與飛兎方其用財取物常畏/生類之殄也賦政任役常畏人力之盡也取之以)¶
　　(道用之以時山無槎枿畋不䴠胎草木蕃廡鳥獸/阜滋民忘其勞樂輸其財百姓同於饒衍上下共)¶
　　(其雍熙洪恩素蓄民心固結執義顧主夫懷貞節/忿姦慝之干命怨皇統之見替𤣥謀設而隂行合)¶
<pb:KR2k0047_WYG_072-11a>¶
　　(二九而成譎登聖皇於天階章漢祚之有秩若此/故王業可樂焉今公子茍好勦民以媮樂忘民怨)¶
　　(之為仇也好殫物以窮寵忽下叛而生憂也夫水/所以載舟亦所以覆舟堅冰作於履霜尋木起於)¶
　　(蘖栽昧旦丕&KR0139;後世猶怠况初制於甚泰服者焉/能改裁故相如壯上林之觀揚雄騁羽獵之辭雖)¶
　　(系以隤牆填壍亂以收罝解罘卒無補於風規祗/以昭其愆尤臣濟奓以陵君忘經國之長基故函)¶
　　(谷擊柝於東西朝廷顛覆而莫持凡人心是所學/體安所習鮑肆不知其臭翫其所以先入咸池不)¶
　　(齊度於鼃咬而衆聴或疑能不惑者其惟子野乎/客既醉於大道飽於文義勸德畏戒喜懼交争罔)¶
　　(然若酲朝罷夕倦奪氣禠魄之為者忘其所以為/談失其所以為夸良乆乃言曰鄙哉予乎予習非)¶
　　(而遂迷也幸見指南於吾子若僕所聞華而不實/先生之言信而有徴鄙夫寡識而今而後乃知大)¶
<pb:KR2k0047_WYG_072-11b>¶
　　(漢之德馨咸在於此昔常恨三墳五典既泯仰不/覩炎帝帝魁之美得聞先生之餘論則大庭氏何)¶
　　(以尚兹走雖不/敏庶斯達矣)張衡南都賦(於顯樂都既麗且康/陪京之南居漢之陽)¶
　　(割周楚之豐壤跨荆豫而為疆體爽塏以閑敞紛/郁郁其難詳爾其地勢則武闕闗其西桐柏掲其)¶
　　(東流滄浪而為隍廓方城而為墉湯谷涌其後淯/水盪其胸推淮引湍三方是通其寶利珍怪則金)¶
　　(彩玉璞隋珠夜光銅錫鉛鍇赭堊流黄緑碧紫英/青臒丹粟太一餘糧中黄㲄玉松子神陂赤靈解)¶
　　(角耕父揚光於清泠之淵遊女弄珠於漢臯之曲/其山則崆&KR3156;嶱嵑嵣&KR3596;嶚刺岝㟯㠑嵬嶔&KR2404;屹&KR1885;)¶
　　(幽谷嶜岑夏含霜雪或㟒嶙而纚連或豁爾而中/絶鞠巍巍其隠天俯而觀乎雲霓若夫天封大狐)¶
　　(列仙之陬上平衍而曠蕩下䝉籠而﨑嶇坂坻嶻/嶭而成巘谿壑錯繆而盤紆芝房菌蠢生其隈玉)¶
<pb:KR2k0047_WYG_072-12a>¶
　　(膏滵溢流其隅崑崙無以奓閬風不能踰其木則/檉松楔㮨槾柏杻橿楓柙櫨&KR0820;帝女之桑楈枒栟)¶
　　(櫚柍柘檍檀結根竦本垂條嬋媛布緑葉之萋萋/敷華蘂之蓑蓑𤣥雲合而重隂谷風起而増哀攢)¶
　　(立叢駢青㝠盱瞑杳靄蓊鬱於谷㡳森䔿䔿而刺/天虎豹黄熊㳺其下豰玃猱㹶戲其巔鸞□鵷雛)¶
　　(翔其上騰猨飛&KR1702;棲其間其竹則籦籠䈽篾篠簳/箛箠縁延坻坂澶漫陸離阿那蓊茸風靡雲披爾)¶
　　(其川瀆則滍澧&KR1424;濜發源巖穴潛㕎洞出沒滑瀎/潏布濩漫汗漭沆洋溢總括趣欱箭馳風疾流湍)¶
　　(投濈砏&KR4444;輣軋長輸逺逝漻淚淢汩其水蟲則有/蠳龜鳴虵潛龍伏螭鱏鱣鰅鱅黿鼉蛟&KR1010;巨蜯函)¶
　　(珠駮蝦委蛇其陂澤則有鉗盧玉池赭陽東陂貯/水渟洿亘望無涯其草則有藨苧薠莞蔣蒲蒹葭)¶
　　(&KR0488;茒菱芡芙蓉含華從風發榮菲披芬葩其鳥則/鴛鴦鵠鷖鴻鴇駕鵞&KR2331;鶂鸊鶙鷫鷞鵾鸕嚶嚶和)¶
<pb:KR2k0047_WYG_072-12b>¶
　　(鳴澹淡隨波其水則開竇灑流浸彼稻田溝澮脈/連堤塍相輑朝雲不興而潢潦獨臻決渫則暵為)¶
　　(溉為陸冬稌夏穱隨時代熟其原野則有桑漆麻/苧菽麥稷黍百榖蕃廡翼翼與與若其園圃則有)¶
　　(蓼蕺蘘荷藷蔗薑䪤菥蓂芋𤓰乃有櫻梅山柿侯/桃梨栗梬棗若橊穰橙鄧橘其香草則有薜荔蕙)¶
　　(若薇蕪蓀萇晻曖蓊蔚含芬吐芳若其厨膳則有/華薌重秬滍臯香秔歸雁嗚鵽黄稻鱻魚以為芍)¶
　　(藥酸甜滋味百種千名春茆夏筍秋韭冬菁蘇蔱/紫薑拂徹羶腥酒則九醖甘醴十句兼清醪敷徑)¶
　　(寸浮蟻若蓱其甘不爽醉而不酲及其糾宗綏族/禴祠蒸嘗以速逺朋嘉賔是將揖譲而升宴於蘭)¶
　　(堂珍羞琅玕充溢圓方琢琱狎獵金銀琳瑯侍者/蠱媚巾㡚鮮明被服雜錯履躡華英儇才齊敏受)¶
　　(爵傳觴獻酬既交率禮無違彈琴擫籥流風徘徊/清角發徵聴者增哀客賦醉言歸主稱露未晞接)¶
<pb:KR2k0047_WYG_072-13a>¶
　　(歡宴於日夜終愷樂之令儀於是暮春之禊元己/之辰方軌齊軫祓於陽瀕朱幃連綱曜野映雲男)¶
　　(女姣服駱驛繽紛致飾程蠱偠紹便娟微眺流睇/蛾眉連巻於是齊僮倡兮列趙女坐南歌兮起鄭)¶
　　(舞白鶴飛兮繭曳緒修袖繚繞而滿庭羅襪躡蹀/而容與翩緜緜其若絶眩將墜而復舉翹遥遷延)¶
　　(䠥&KR0887;蹁躚結九秋之増傷怨西荆之折盤彈筝吹/笙更為新聲寡婦悲吟鵾雞哀鳴坐者悽欷蕩魂)¶
　　(傷精於是羣士放逐馳乎沙場騄驥齊鑣黄間機/張足逸驚颷鏃析毫芒俯貫魴鱮仰落雙鶬魚不)¶
　　(及竄鳥不暇翔爾乃撫輕舟兮浮清池亂北渚兮/掲南涯汰瀺灂兮船容裔陽侯澆兮掩鳬鷖追水)¶
　　(豹兮鞭蝄蜽憚䕫龍兮怖蛟螭於是日將逮昏樂/者未荒收歡命駕分背迴塘車雷震而風厲馬鹿)¶
　　(超而龍驤夕暮言歸其樂難忘斯乃游觀之好耳/目之娱未覩其美者焉足稱舉夫南陽者真所謂)¶
<pb:KR2k0047_WYG_072-13b>¶
　　(漢之舊都也逺世則劉后甘厥龍醢視魯縣而來/遷奉先帝而追孝立唐祀於堯山固靈根於夏葉)¶
　　(終三代而始蕃非純德之宏圖孰能揆而處旃近/則考侯思故匪居匪寜穢長沙之無樂厯江湘而)¶
　　(北征曜朱光於白水㑹九世而飛榮察兹邦之神/偉啓天心而寤靈於其宫室則有園廬舊宅隆崇)¶
　　(崔嵬御房穆以華麗連閣煥其相徽聖皇之所逍/遥靈祗之所保綏章陵鬱以青蔥清廟肅以微微)¶
　　(皇祖歆而降福彌萬祀而無衰帝王臧其擅美詠/南音以顧懷且其君子𢎞懿明叡允恭温良容止)¶
　　(可則出言有章進退屈伸與時抑揚方今天地之/睢刺帝亂其政豺虎肆虐真人革命之秋也爾其)¶
　　(謀臣武將皆能攫戾執猛破堅摧剛排揵陷扄蹵/蹈咸陽髙祖階其塗光武攬其英是以闗門反距)¶
　　(漢德乆長及其去危乗安視人用遷周召之儔據/鼎足焉以庀王職縉紳之倫經綸訓典敷納以言)¶
<pb:KR2k0047_WYG_072-14a>¶
　　(是以朝無闕政風烈昭宣也於是乎鯢齒眉夀鮐/背之叟皤皤然被黄髪者喟然相與歌曰望翠華)¶
　　(兮葳蕤建太常兮裶裶駟飛龍兮騤騤振和鑾兮/京師總萬乗兮徘徊按平路兮來歸豈不思天子)¶
　　(南巡之辭者哉遂作頌曰皇祖止焉光武起焉據/彼河洛統四海焉本枝百世位天子焉永世克孝)¶
　　(懷桑梓焉真人/南巡覩舊里焉)枚乗梁王兔園賦(修竹檀欒夾池/水旋兔園並馳)¶
　　(道臨廣衍長冗坂故徑於崑崙墾觀相物芴焉兮/有似乎西山西山隑隑䘏焉㠕㠕㟟&KR3326;崣&KR3427;崟巖)¶
　　(□嵸巍&KR3211;焉暴熛激揚塵埃蛇龍奏林薄竹逰風/涌焉秋風揚焉蒲庶庶焉紛紛紜紜騰踊雲亂枝)¶
　　(葉翬散摩來幡幡焉谿谷沙石涸波沸日湲浸疾/東流連焉轔轔隂發緒菲菲誾誾讙擾昆雞蝭蛙)¶
　　(倉庚宻切别鳥相離哀鳴其中若乃附巢蹇□之/傳於列樹也欐欐若飛雪之重弗麗也西望西山)¶
<pb:KR2k0047_WYG_072-14b>¶
　　(山鵲野鳩白鷺鶻桐鸇鶚鷂鵰翡翠鴝鵒守狗戴/勝巢枝穴藏披塘臨谷聲音相聞啄尾離屬翺翔)¶
　　(羣熙交頸接翼閶而未至徐飛翋䎓往來霞水離/散而沒合疾疾紛紛若塵埃之間白雲也予之幽)¶
　　(㝠究之乎無端於是晚春早夏邯鄲襄國易陽之/容麗人及其燕飾子相與雜還而往款焉車馬接)¶
　　(軫相屬方輪錯轂接夫何驂披銜跡蹶自奮増絶/怵惕騰躍水意而未發因更隂逐心相秩奔隧林)¶
　　(臨河怒氣未竭羽蓋繇起被以紅沬濛濛若雨委/雪髙冠扁焉長劍閑焉左挾彈焉右執鞭焉日移)¶
　　(樂哀遊觀西園芝成宫闕枝葉榮茂選擇純熟挈/取含苴復取其次顧賜從者於是從容安步鬬雞)¶
　　(走兔俛仰釣射煎熬炮炙極樂到暮若乃夫郊采/桑之婦人兮袿裼錯紆連袖方路摩□長□便娟)¶
　　(數顧芳温往來接神連未結已諾不分縹併進靖/儐笑連便不可忍視也於是婦人先稱曰春陽生)¶
<pb:KR2k0047_WYG_072-15a>¶
　　(兮萋萋不才子兮心哀見嘉客兮/不能歸桑萎蠶饑中人望奈何)傅毅洛都賦(惟/漢)¶
　　(元之運㑹世祖受命而弭亂體神武之聖姿握天/人之契贊尋往代之規兆仍險塞之自然被崑崙)¶
　　(之洪流據伊洛之雙川挾成臯之嚴阻扶二崤之/崇山分畫經緯開正塗軌序立廟祧面朝後市歎)¶
　　(息起雰霧奮袂生風雨覽正殿之體制承日月之/皓精騁流星於突陋追歸鴈於軒軨帯螭龍之疏)¶
　　(鏤垂菡萏之敷榮顧濯龍之臺觀望永安之園藪/渟清沼以泛舟浮翠虬與元武桑宫繭館區制有)¶
　　(規后帥九嬪躬勑工女近則明堂辟雍靈臺之列/宗祀揚化雲物是察其後則有長岡邙阜屬以首)¶
　　(山通谷岋㞹石瀬寒泉於是乘輿鳴和按節發軔/列翠蓋方龍輈備五路之驂服㩜三辰之旗斿𫝊)¶
　　(説作僕羲和奉時千乗雷駭萬騎星鋪絡繹相屬/揮沬揚鑣羣仙列於中庭發魚龍之巨偉羡門拊)¶
<pb:KR2k0047_WYG_072-15b>¶
　　(鼓偓佺操麾講武農隙較獵圃田捜幽林以集禽/激通川以御獸跨乗黄射遊麋弦不虚控目不徒)¶
　　(睎解腋分心應箭殪夷然後弭節容與渌/水之濱垂芳餌於清流出旋瀬之潛鱗)李尤德¶
　　陽殿賦(開三階而參㑹錯金銀於兩楹入青陽而/窺縂章厯户牖之所經連璧組之潤漫雜)¶
　　(虬文之蜿蜒爾乃周閣迴匝峻樓臨門朱闕巖巖/嵳峩㮣雲青瑣禁門廊廡翼翼華蟲詭異宻采珍)¶
　　(縟達蘭林以西通中方池而特立果行欎茂以蓁/蓁鴻雁沛裔而來集德陽之北斯曰濯龍蔔萄安)¶
　　(石蔓延䝉籠橘柚含桃甘果/成叢文㮰曜水光昭煌煌)函谷關賦(惟皇漢之/休烈兮包)¶
　　(八極以據中混無外之盪盪兮唯唐典之極崇萬/國喜而洞洽兮何天衢以流通襟要約之險固兮)¶
　　(制闗鍵以擒并其南則有蒼梧荔浦離水謝沐涯/浦零中以窮海陸於北則有蕭居天井壺口石經)¶
<pb:KR2k0047_WYG_072-16a>¶
　　(貫越代朔以臨胡庭於西則有隨隴武夷白水江/零沔漢阻曲路由山泉舊水遼濫沐落是徑迺周)¶
　　(覽以汎觀兮厯衆闗以遊目惟夸濶之宏麗兮羌/莫盛於函谷施雕礱以作好建峻敞之堅重殊中)¶
　　(外以隔别翼巍巍之髙崇命尉臣以執鑰統羣類/之所從嚴固守之猛厲操戈鉞而普聰蕃鎮造而)¶
　　(惕息侯伯過而震惶惟函谷之初設險前有姬之/苗流嘉尹喜之望氣知真人之西遊爰物色以遮)¶
　　(道為著書而肯留自周轍之東遷秦虎視乎中州/文馳齊而懼追譎雞鳴於狗偷雎背魏而西逝托)¶
　　(衾衣以免捜大漢承弊以建德革厥舊而運修准/令宜以就制因兹勢以立基蓋可以詰非司邪括)¶
　　(執喉咽季末荒戍墮闕有年天憫羣黎命我聖君/稽符皇乾孔適河文中興再受二祖同勲永平承)¶
　　(緒欽明奉循上羅三闗下列九門㑹萬國之玉帛/徠百蠻之貢琛冠蓋紛其雲合車馬動而雷奔察)¶
<pb:KR2k0047_WYG_072-16b>¶
　　(言服以有譏捐繻傳而無論於以/廓襟度於神聖法易簡於乾坤)¶
　魏曹植銅雀臺賦(從明后而嬉游兮登層臺以娛情/見太府之廣開兮觀聖德之所營)¶
　　(建髙門之嵯峨兮浮雙闕乎太清立中天之華觀/兮連飛閣乎西城臨漳水之長流兮望園果之滋)¶
　　(榮仰春風之和穆兮聴百鳥之悲鳴天雲垣其既/立兮家願得而獲逞揚仁化於宇内兮盡肅恭於)¶
　　(上京惟桓文之為盛兮豈足方乎聖明休矣美矣/恵澤逺揚翼佐我皇家兮寜彼四方同天地之規)¶
　　(量兮齊日月之暉光永貴尊/而無極兮等年夀於東王)應璩靈河賦(咨靈川/之遐源)¶
　　(兮於崑崙之神丘凌層城之隂隅兮賴后土之潛/流衝積石之重險兮披山麓之溢浮蹶龍黄而南)¶
　　(邁兮紆鴻體而因流涉津洛之坂泉播九道之中/州汾澒湧而騰騖兮恒亹亹而徂征肇乗髙而迅)¶
<pb:KR2k0047_WYG_072-17a>¶
　　(逝兮陽侯沛而震驚有漢中葉兮金隄隤而瓠子/傾興萬乗而親務兮董羣侯而來營下淇園之豐)¶
　　(篠兮投璧玉而流星若夫長杉峻檟茂栝芬橿扶/踈灌列映水䕃防隆條動而暢清風白日顯而曜)¶
　　(殊/光)卞蘭許昌宫賦(入南端以北眺望景福之嵳峩/飛棟列以山峙長途邈以委虵)¶
　　(見欒櫨之交錯覩陽馬之承阿轉挾轕以相因若/流風之揚波木無小而不礲材靡隠而不華懿采)¶
　　(色而發越瑋巧飾之繁多雙轅承棼丹梁端直明/窓列布綺井崱嶷其隂則有望舒涼室羲和温房)¶
　　(隆冬御絺盛夏重裳同一宇之深邃致寒暑於隂/陽修欄䕃於階砌崇棟拂乎吴蒼綺組發華翡翠)¶
　　(生光丹草周隅靈木成行非窈窕之至貴孰能升/於斯堂坐金人於闈闥列鐘簴於廣庭天鹿軒翥)¶
　　(以揚怒獅子欎拂而負楨珍果敷華蘭芷垂榮百/璧照曜飛響應聲扣角則春氣至彈商則秋風征)¶
<pb:KR2k0047_WYG_072-17b>¶
　　(厯神芝之峻觀幸安昌之巍巍進鼓舞之秘伎絶/世俗而入微興七盤之遞奏觀輕㨗之翾翾或遲)¶
　　(或速乍止乍旋似飛鳬之迅疾若翔龍之游天趙/女撫琴楚媛清歈秦筝慷慨齊舞絶殊衆技並奏)¶
　　(角巧騁竒千變萬化不可勝知樂戲闋逰觀足登/承光坐華幄論稽古反流俗退虚偽進敦朴寳賢)¶
　　(良賤珠玉豈必世而後/仁在時主之慎所欲)韋誕景福殿賦(瞻大厦之/穹崇結層)¶
　　(搆而髙驤修棟嵲以虹指飛甍竦而鳳翔榱桷駢/逼以星羅軒檻曼延而悠長伏應龍於反宇乗流)¶
　　(蘇以飄揚於是周覽升降流目評觀叢楹負極飛/檻承櫟桁梧綺錯楶棁鱗攢芙蓉側植&KR0488;井懸川)¶
　　(望舒涼室羲和温房𤣥冬則煖炎夏則涼總寒暑/於區宇制天地之隂陽又有外城金滌詭貌殊姿)¶
　　(列於應門肅有容威若乃離殿别館粲如列星安/昌延休清宴永寜美百號之特居嘉休祥之令名)¶
<pb:KR2k0047_WYG_072-18a>¶
　　(步雕輦以逍遥時容與於蘭庭又有教坊講肆才/士布列新詩變聲曲調殊别吟清商之激哇發角)¶
　　(徵與白雪音感靈以動物超世俗以獨絶然後御/龍舟兮翳翠蓋吳姬櫂歌越女鼔枻詠采菱之清)¶
　　(謳奏渌水/之繁㑹)何晏景福殿賦(大哉惟魏世有哲聖武/創元基文集大命皆體)¶
　　(天作則順時立政至於帝皇遂重熙而累盛逺則/襲隂陽之自然近則本人物之至情上則崇稽古)¶
　　(之大道下則閘長世之善經庶事既康天秩孔明/故載祀二三而國富刑清嵗三月東巡狩至于許)¶
　　(昌望祀山川考時度方存問髙年率民耕桑越六/月既望林鐘紀律大火昏正桑梓繁蕪大雨時行)¶
　　(三事九司宏儒碩生相與感乎溽暑之伊鬱而慮/性命之所平惟岷越之不静寤征行之未寜乃昌)¶
　　(言曰昔在蕭公暨於孫卿皆先識博覽明允篤誠/莫不以為不壯不麗不足以一民而重威靈不飾)¶
<pb:KR2k0047_WYG_072-18b>¶
　　(不美不足以訓後而示厥成故當時享其功利後/世賴其英聲且許昌者乃大運之攸戾圖䜟之所)¶
　　(旌茍德義其如斯夫何宫室之勿營帝曰俞哉𤣥/輅既駕輕裘斯御乃命有司禮儀是具審量日力)¶
　　(詳度費務鳩經始之黎民輯農功之暇豫因東師/之獻㨗就海孽之賄賂立景福之秘殿備皇居之)¶
　　(制度爾乃豐層覆之眈眈建髙基之堂堂羅䟽柱/之汨越肅坻鄂之鏘鏘飛檐翼以軒翥反宇䡾以)¶
　　(髙驤流羽毛之葳蕤垂環玭之琳瑯參旗九旒從/風飄揚皓皓旰旰丹彩煌煌故其華表則鎬鎬鑠)¶
　　(鑠赫奕章灼若日月之麗天也其奥秘則翳蔽曖/昧髣髴退㮣若幽星之纚連也既櫛比而攅集又)¶
　　(宏璉以豐敞兼苞博落不常一象逺而望之若摛/朱霞而耀天文迫而察之若仰崇山而載垂雲嗟)¶
　　(瓌瑋以壯麗紛彧彧其難分此其大較也若乃髙/甍崔巍飛宇承霓緜蠻黮䨴隨雲融泄鳥企山峙)¶
<pb:KR2k0047_WYG_072-19a>¶
　　(若翔若滯峨峨嶫嶫罔識所屆雖離朱之至精猶/眩矅而不能昭晰也爾乃開南端之豁達張筍簴)¶
　　(之輪豳華鐘杌其髙懸悍獸仡以儷陳體洪剛之/猛毅聲訇磤其若震爰有遐狄鐐質輪菌坐髙門)¶
　　(之側堂彰聖主之威神芸若充庭槐楓被宸綴以/萬年綷以紫榛或以嘉名取寵或以美材見珍結)¶
　　(實商秋敷華靑春藹藹萋萋馥馥芬芬爾其結構/則修梁彩制下褰上竒桁梧複疉勢合形離赩如)¶
　　(宛虹赫若奔螭南距陽榮北極幽厓任重道逺厥/庸孔多於是列髹彤之繡桷垂蜿䗊之文璫蝹若)¶
　　(神龍之登降灼若明月之流光爰有禁楄勒分翼/張承以陽馬接以圓方斑間賦白踈宻有章飛枊)¶
　　(鳥踊雙轅是荷赴險凌虚獵㨗相加皎皎白間離/離列錢晨光内照流景外烻烈若鈎星在漢煥若)¶
　　(雲梁承天騧徙増錯轉縣成郛茄蔤倒植吐彼芙/蕖繚以&KR0488;井編以綷䟽紅葩&KR2438;鞢丹綺離婁菡萏)¶
<pb:KR2k0047_WYG_072-19b>¶
　　(赩翕纎縟紛敷繁飾累巧不可勝書於是蘭栭積/重窶數矩設㰇櫨各落以相承欒栱夭蟜而交結)¶
　　(金楹齊列玉舄承跋青瑣銀鋪是為閨闥雙枚既/修重桴乃飾㮰梠縁邊周流四極侯衛之班藩服)¶
　　(之職温房承其東序涼室處其西偏開建陽則朱/炎豔啟金光則清風臻故冬不凄寒夏無炎燀鈞)¶
　　(調中適可以永年墉垣碭基其光昭昭周制白盛/今也維縹落帯金釭此焉二等明珠翠羽往往而)¶
　　(在欽先王之允塞悦重華之無為命共工使作繢/明五采之彰施圖象古昔以當箴規椒房之列是)¶
　　(凖是儀觀虞姬之容止知治國之俟臣見姜后之/解珮寤前世之所遵賢鍾離之讜言懿楚樊之退)¶
　　(身嘉班妾之辭輦偉孟母之擇鄰故將廣智必先/多聞多聞多雜多雜眩真不眩焉在在乎擇人故)¶
　　(將立徳必先近仁欲此禮之不諐是以盡乎行道/之先民朝觀夕覽何與書紳若乃階除連延蕭蔓)¶
<pb:KR2k0047_WYG_072-20a>¶
　　(雲征櫺檻邳張鉤錯矩成楯類騰蛇槢似瓊英如/螭之蟠如虬之停𤣥軒交登光&KR0488;照明騶虞承獻)¶
　　(素質仁形彰天瑞之休顯照逺戎之來庭隂堂承/北方軒九戸右个清晏西東其宇連以永寜安昌)¶
　　(臨圃遂及百子後宫攸處處之斯何窈窕淑女思/齊徽音聿求多祜其祜伊何宜爾孫子克明克哲)¶
　　(克聰克敏永鍚難老兆民賴止於南則有承光前/殿賦政之宫納賢用能訽道求中疆理宇宙甄陶)¶
　　(國風雲行雨施品物咸融其西則有左墄右平講/肄之場二六對陳殿翼相當僻脱承便蓋象戎兵)¶
　　(察解言歸譬諸政刑將以行令豈惟娛情鎮以崇/臺實曰永始複閣重闈猖狂是俟京庾之儲無物)¶
　　(不有不虞之戒於是焉取爾乃建凌雲之層盤浚/虞淵之靈沼清露瀼瀼淥水浩浩樹以嘉木植以)¶
　　(芳草悠悠𤣥魚㿥㿥白鳥沉浮翺翔樂我皇道若/乃虬龍灌注溝洫交流陸設殿館水方輕舟篁棲)¶
<pb:KR2k0047_WYG_072-20b>¶
　　(鵾鷺瀬戲鰋鮋豐侔淮海富賑山丘叢集委積焉/可殫籌雖咸池之壯觀夫何足以比讎於是掲以)¶
　　(髙昌崇觀表以建城峻廬岧嶤岑立崔嵬巒居飛/閣干雲浮階乗虚遥目九野逺覽長圖俯㸔三市)¶
　　(孰有誰無覩農人之耘耔亮稼穡之艱難惟饗年/之豐寡思無逸之所歎感物衆而思深因居髙而)¶
　　(慮危惟天德之不易懼世俗之難知觀器械之良/窳察俗化之誠偽瞻貴賤之所在悟政刑之夷陂)¶
　　(亦所以省風助教豈惟盤樂而崇侈靡屯方列署/三十有二星居宿陳綺錯鱗比辛壬癸甲為之名)¶
　　(秩房室齊均堂庭如一出此入彼欲反忘術惟工/匠之多端故萬變而不窮物無難而不知乃與造)¶
　　(化乎比隆讐天地以開基並列宿而作制制無細/而不協於規景作無徵而或違乎水臬故其增構)¶
　　(如積植木如林區連域絶葉比枝分離背别趣駢/曲胥附縱横踰延各有攸注公輸荒其規矩匠石)¶
<pb:KR2k0047_WYG_072-21a>¶
　　(不知所斵既窮巧於規摹何采章之未殫爾乃文/以朱緑飾以碧丹㸃以銀黄爍以琅玕光明熠爚)¶
　　(文彩璘㻞清風萃而成響朝日曜而増鮮雖崑崙/之靈宫將何以乎侈旃規矩既應乎天地舉措又)¶
　　(順乎四時是以六合元亨九有雍熙家懷克讓之/風人詠康哉之詩莫不優㳺以自得故淡泊而無)¶
　　(所思厯列辟而論功無今日之至治彼吳蜀之湮/滅固可翹足而待之然而聖上猶孜孜靡忒求天)¶
　　(下之所以自悟招忠正之士開公直之路想周公/之昔戒慕咎繇之典謨除無用之官省生事之故)¶
　　(絶流遁之繁禮反人情之太素故能翔岐陽之鳴/鳳納虞氏之白環蒼龍覿於陂塘龜書出於河源)¶
　　(醴泉涌於池圃靈芝生於丘園總神靈之貺祐集/華夏之至歡方四三皇而六五帝曾何周夏之足)¶
　　(言/)¶
<pb:KR2k0047_WYG_072-21b>¶
　晉阮籍首陽山賦(在兹年之末嵗兮端旬首而重隂/風飄囘以曲至兮雨旋轉而纎襟)¶
　　(蟋蟀鳴乎東房兮鶗鴂號乎西林時將暮而無儔/兮慮悽愴而感心振沙衣而出門兮纓委絶而靡)¶
　　(尋步徙倚而遥思兮喟歎息而微吟將修飭而欲/往兮衆&KR1686;&KR1686;而笑人靜寂寞而獨立兮亮孤植而)¶
　　(靡因懷分索之情一兮穢羣偽之射真信可實而/弗離兮寜髙舉而自儐&KR0147;仰首以廣頫兮瞻首陽)¶
　　(之岡岑樹叢茂以傾倚兮紛蕭爽而揚音下﨑嶇/而無薄兮上洞徹而無依鳳翔過而不集兮鳴梟)¶
　　(羣而並棲颺遥逝而逺去兮二老窮而來歸實囚/軋而處斯兮焉暇豫而敢誹嘉粟屏而不存兮故)¶
　　(甘死而採薇彼背殷而從昌兮投危敗而弗遲此/進而不合兮又何稱乎仁義肆夀夭而弗豫兮競)¶
　　(毁譽以為度察前載之是云兮何美論之足慕茍/道求之在細兮焉子誕而多辭且清虚以守神兮)¶
<pb:KR2k0047_WYG_072-22a>¶
　　(豈慷慨/而言之)成公綏黄河賦(覽百川之宏壯兮莫尚美/於黄河潛崑崙之峻極兮)¶
　　(出積石之嵳峩登龍門而南逝兮拂華隂於曲阿/臨砥柱而激湍兮踰洛汭而揚波體委蛇於后土)¶
　　(兮配靈漢於穹蒼貫中夏之畿甸兮經朔北之遐/荒厯二周之北境兮流三晉之南鄉秦自西而起)¶
　　(壤兮齊據東而畫疆殷徙涉而永固衛遷濟而遂/强趙決流而却魏嬴引溝而滅梁思先哲之攸歎)¶
　　(何水徳/之難量)張協洛禊賦(夫何三春之令月嘉天氣之/氤氲和風穆以布暢百卉華)¶
　　(而敷芬川流清泠以汪濊原隰葱翠以龍鱗㳺魚/瀺灂於淥波𤣥鳥鼓翼於髙雲美節慶之動物悦)¶
　　(羣生之樂欣故新服之既成將褉除於水濱於是/縉紳先生嘯儔命友攜朋接黨冠童八九主希孔)¶
　　(墨賔慕顔栁臨涯詠吟濯足揮手乃至都人士女/奕奕祁祁車駕崥嵑充溢中逵粉葩翕習縁阿被)¶
<pb:KR2k0047_WYG_072-22b>¶
　　(湄振袖生風接袵成幃若夫權戚之家豪侈之族/采騎齊鑣華輪方轂清蓋雲浮參差相屬集乎長)¶
　　(洲之浦曜乎洛川之曲遂乃停輿蕙渚税駕蘭田/朱幔虹舒翠幕蜺連羅樽列爵周以長筵於是布)¶
　　(椒醑薦柔嘉祈休吉蠲百痾潄清源以滌穢兮/攬緑&KR0488;之纎柯浮素茆以蔽水灑𤣥醪於中河)潘¶
　　岳登虎牢山賦(辭京輦兮遥邁將逺遊兮東夏朝/發軔兮帝墉夕結軌兮中野慿修)¶
　　(坂兮停車臨寒泉兮飲馬眷故鄉之遼隔思紆軫/以鬱陶步玉趾以升降凌汜水而登虎牢覽河洛)¶
　　(之二川眺成平之雙臯崇嶺驫以崔崪幽谷豁以/窙寥路逶迤以迫隘林廓落以蕭條爾乃仰䕃嘉)¶
　　(木俯藉芳卉青煙鬱其相望棟宇懔以鱗萃彼登/山而臨水固先哲之所哀矧去鄉而離家邈長辭)¶
　　(而逺乖望歸雲以歎息腸一日而九/迴良勞者之詠事爰寄言以表懷)河陽庭前安¶
<pb:KR2k0047_WYG_072-23a>¶
　　石榴賦(仰天路而髙睇顧隣國以相望位莫微於/宰邑館莫陋於河陽雖小縣陋館可以遨)¶
　　(遊實有嘉木曰安石榴修條外暢榮幹内樛扶踈/偃蹇冉弱紛柔於是暮春告謝朱夏戒初新莖擢)¶
　　(潤膏葉垂腴曾華奕以先越含榮鬱其方敷丹暉/綴於朱房緗的㸃乎紅鬚煌煌煒煒熠爚委累似)¶
　　(琉璃之棲鄧林若珊瑚之映淥水光明燐爛含丹/耀紫味滋芳神色麗瓊蘂遥而望之煥若隋珠擢)¶
　　(重淵詳而察之灼若列星出雲間千房同膜千子/如一禦渇療饑解酲止疾既乃攅乎狹庭載阨載)¶
　　(褊土階無等肩墻惟淺壁衣蒼苔瓦被駁蘚處悴/而榮在幽彌顯其華可玩其實可珍羞於王公薦)¶
　　(於鬼神豈伊仄陋用渝厥/貞果猶如之而况於人)張載濛汜池賦(麗華池/之湛淡)¶
　　(開重壤以停源激通渠於千金承&KR0518;洛之長川挹/洪流之汪濊包素瀬之寒泉既乃北通醴泉東入)¶
<pb:KR2k0047_WYG_072-23b>¶
　　(紫宫左面九市右帶閬風周墉建乎其表洋波洄/乎其中幽瀆傍集潛流獨注仰承河漢吐納雲霧)¶
　　(縁以彩石殖以嘉樹水禽育而萬品珍魚産而無/數蒼苔汎濫修條垂幹綠葉覆水𤣥䕃軫岸紅蓮)¶
　　(煒而秀出繁葩赩以煥爛遊龍躍翼而上征翔鳳/因儀而下觀想白日之納光覩洪暉之皓旰於是)¶
　　(天子承玉輦時遨遊排金門出千秋造緑池鏡清/流翳華蓋以逍遥攬魚釣之所收纎緒挂而鱣鮪)¶
　　(來芳餌沉而鰋鯉浮豐夥/踰於巨壑信可樂以忘憂)陸雲登臺賦(永寜中參/大府之佐)¶
　　(於鄴都以時事巡行鄴宫三臺登髙有感因以言/崇替迺作賦云承后皇之嘉恵兮翼聖宰之威靈)¶
　　(肅言詞而述業兮乃啟行乎北京巡華室以周流/兮登崇臺而上征攀凌坻而遂隮兮迄雲閣而少)¶
　　(寜爾乃佇盼瑶軒流目綺寮中原方華緑葉振翹/嘉生民之亹亹兮望天晷之昭昭厯玉階而容與)¶
<pb:KR2k0047_WYG_072-24a>¶
　　(兮入蘭堂以逍遥䝉紫庭之芳塵兮駭洞房之迴/颷頺響逝而迕物兮傾冠舉而凌霄曲房榮而窈)¶
　　(渺兮長廊邈而蕭條於是迥路逶夷邃宇𤣥茫深/堂百室層臺千房闢南牕而䝉暑兮啟朔牖而履)¶
　　(霜遊陽堂而冬温兮步隂房而夏涼萬禽委&KR0620;於/潛室兮驚鳳矯翼而來翔紛譎譎於有象兮邈悠)¶
　　(忽而無方於時南正司火朱明鬱遂縣車式徐曜/靈西墜暑乗隂而増炎兮景望淵而曖昧玩瓊宇)¶
　　(而情廞兮覽八方而思銳陋雨館之常規兮鄙鳴/鵠之蔽芾仰凌眄於天庭兮俛旁觀乎萬類北溟)¶
　　(浩以揚波兮青林煥其興蔚扶桑細於毫末兮崑/崙卑乎覆簣於是忽焉俛仰天地既畢㝢宙同區)¶
　　(萬物為一原千變之常鈞兮齊億載於今日彼區/中之側陋兮非吾黨之一室本達觀於無形兮今)¶
　　(何求而有質於是&KR0147;樂近遊薄言儴佯朝登金虎/夕步文昌綺䟽列於東序朱戸立乎西廂經㽔&KR0747;)¶
<pb:KR2k0047_WYG_072-24b>¶
　　(以披&KR0488;椒塗馥而遺芳感舊物之咸存悲昔人之/云亡慿虚檻而逺想審厯命於斯堂於是精疲逰)¶
　　(倦白日藏輝鄙春登之有情惡荆臺之忘歸&KR0147;弭/節而駕言悵將逝而徘徊感崇替之靡常悟廢興)¶
　　(而永懷隆期啟而雲升逝運靡其如頺長發惟祥/天鑒在晉肅有命而龍飛兮跚重斯而肇建嘉有)¶
　　(魏之欽若兮鑒靈符而告禪清文昌之離宫兮虚/紫微而為獻委普天之光宅兮質率土之黎彦欽)¶
　　(若皇之承天兮集北顧於乃眷誕/洪祚之逺期兮賦斯年於有萬)張協登北邙山¶
　　賦(陟巒丘之□&KR2339;升逶迤之修坂迴余車於峻嶺/&KR0147;送目於四逺靈嶽欎以造天運岡巖以蹇産)¶
　　(伊洛混而東流帝居赫以崇顯山川泊其常存兮/萬物化而代轉何天地之難窮兮悼人生之危淺)¶
　　(嘆白日之西頺兮哀世路之多蹇於是徘徊絶嶺/踟蹰步趾前瞻狼山郤窺大岯東眺虎牢西睨熊)¶
<pb:KR2k0047_WYG_072-25a>¶
　　(耳邪亘天際旁極萬里莽眩眼以茫昧諒羣形之/難紀臨千仭而際㸔似遊身於雲霓撫長風以延)¶
　　(佇想凌天而舉翮瞻冠蓋之悠悠覩商旅之接軛/爾乃地勢窊隆丘墟陂陁墳隴㟪疊棊布星羅松)¶
　　(林摻暎以攅列元木捜寥而振柯壯漢氏之所營/望五陵之嵬峩紛紜起而擾攘僮豎登而作歌)¶
　　向秀思舊賦(余與&KR0286;康吕安居止接近其人並有/不羈之才然&KR0286;志逺而踈吕心曠而)¶
　　(放其後各以事見法&KR0286;博綜技藝於絲竹特妙臨/當就命顧視日影索琴而彈之余逝將西邁經其)¶
　　(舊廬於時日薄虞淵寒氷凄然鄰人有吹笛者發/聲寥亮追思曩昔遊宴之好感音而嘆故作賦云)¶
　　(將命適於逺京兮遂旋反而北徂濟黄河以汎舟/兮經山陽之舊居瞻曠野之蕭條兮息予駕乎城)¶
　　(隅踐二子之遺跡兮厯窮巷之空廬歎黍離之慜/周兮悲麥秀於殷墟惟古昔以懷人兮心徘徊以)¶
<pb:KR2k0047_WYG_072-25b>¶
　　(躊躇棟宇存而弗毁兮形神逝其焉如昔李斯之/受罪兮嘆黄犬而長吟悼&KR0286;生之永辭兮顧日影)¶
　　(而彈琴託運遇於領㑹兮寄餘命於寸隂聴鳴笛/之慷慨兮妙聲絶而復尋停駕言其將邁兮遂援)¶
　　(翰而/寫心)左思魏都賦(魏國先生有睟其容乃盱衡而/誥曰異乎交益之士蓋音有楚)¶
　　(夏者土風之乖也情有險易者習俗之殊也雖則/生常固非自得之謂也昔市南宜僚弄丸而兩家)¶
　　(之難觧&KR0147;為吾子復翫德音以釋二客競於辨囿/也夫太極剖判造化權輿體兼晝夜理包清濁流)¶
　　(而為江海結而為山嶽列宿分其野荒裔帶其隅/巖岡潭淵限蠻隔夷峻危之竅也蠻陬夷落譯導)¶
　　(而通者鳥獸之氓也正位居體者以中夏為喉舌/不以邊陲為襟帶也長世字甿者以道德為藩不)¶
　　(以襲險為屏也而子大夫之賢尚弗曽庻翼等威/附麗皇極思禀正朔樂率貢職而徒務於詭隨匪)¶
<pb:KR2k0047_WYG_072-26a>¶
　　(人宴安於絶域榮其文身驕其險棘繆黙語之常/倫牽膠言而踰侈飾華離以矜然假掘强而攘臂)¶
　　(非醇粹之方壯謀踳駮於王義孰愈尋靡蓱於中/逵造沐猴於棘刺劍閣雖嶛慿之者蹶非所以深)¶
　　(根固蒂也洞庭雖濬負之者北非所以愛人治國/也彼桑榆之末光踰長庚之初暉况河冀之爽塏)¶
　　(與江介之湫湄故將語子以神州之畧赤縣之畿/魏都之卓犖六合之樞機于時運距陽九漢網絶)¶
　　(維奸囘内贔兵纒紫微翼翼京室眈眈帝宇巢焚/原燎變為煨燼故荆棘旅庭殷殷寰内繩繩八區)¶
　　(鋒鏑縱横化為戰塲故麋鹿寓城也伊洛榛曠崤/函荒蕪臨菑牢落鄢郢丘墟而是有魏開國之日)¶
　　(締構之初萬邑譬焉亦猶犨麋之於子都培塿之/與方壺也且魏地者畢昴之所應虞夏之餘人先)¶
　　(王之桑梓列聖之遺塵考之四隈則八埏之中測/之寒暑則霜露所均&KR0114;偃前識而賞其隆吳札聴)¶
<pb:KR2k0047_WYG_072-26b>¶
　　(歌而美其風雖則衰代而盛德形於管絃雖踰千/祀而懷舊藴於遐年爾其疆域則旁極齊秦結凑)¶
　　(冀道開胷殷衛跨躡燕趙山林幽岟川澤迴繚恒/碣碪&KR1095;於青霄河汾浩涆而皓溔南瞻淇澳則緑)¶
　　(竹純茂北臨漳滏則冬夏異沼神鉦迢遞於髙巒/靈響時驚於四表温泉毖涌而自浪華清蕩邪而)¶
　　(難老墨井鹽池𤣥滋素液厥田惟中厥壤惟白原/隰畇畇墳衍斥斥或嵬罍而複陸或黋朗而拓落)¶
　　(乾坤交泰而絪緼嘉祥微顯而豫作是以兆朕振/古萌柢疇昔藏氣䜟緯閟象竹帛迥時世而淵黙)¶
　　(應期運而光赫暨聖武之龍飛肇受命而光宅爰/初自臻言占其良謀龜謀筮亦既允臧修其郛郭)¶
　　(繕其城隍經始之制牢籠百王畫雍豫之居寫八/都之宇鑒茅茨於陶唐察卑宫於夏禹古公草創)¶
　　(而髙門有□宣王中興而築室百堵兼聖哲之軌/并文質之狀商豐約而折中准當年而為量思重)¶
<pb:KR2k0047_WYG_072-27a>¶
　　(爻摹大壯覽荀卿采蕭相僝拱木於林衡授全模/於梓匠遐邇恱豫而子來工徒擬議而騁巧闡鈎)¶
　　(繩之筌緒承二分之正要揆日晷考星曜建社稷/作清廟築曾宫以迴匝比岡隒而無陂造文昌之)¶
　　(廣殿極棟宇之隆規&KR2483;若崇山崫起而崔嵬髧若/𤣥雲舒蜺以髙垂瓌材巨世插㙷參差枌橑複結)¶
　　(欒櫨疊施丹梁虹申以並亘朱桷森布而支離綺/井列䟽以懸蔕華蓮重葩而倒披齊龍首而涌霤)¶
　　(時梗概於滮池旅楹閑列暉鑒抰振榱題黮&KR2649;階/□嶙峋長庭砥平鐘虡夾陳風無纎埃雨無微津)¶
　　(巖巖北闕南端逌遵竦峭雙碣方駕比輪西闢延/秋東啟長春用覲羣后觀享頤賔左則中朝有赩)¶
　　(聴政作寢匪樸匪斵去泰去甚木無雕鎪土無綈/錦𤣥化所甄國風所禀於前則宣明顯揚順德崇)¶
　　(禮重闈洞出鏘鏘濟濟珍樹猗猗竒卉萋萋蕙風/如薰甘露如醴禁臺省中連闥對廊直事所繇典)¶
<pb:KR2k0047_WYG_072-27b>¶
　　(刑所藏藹藹列侍金蜩齊光詰朝陪幄納言有章/亞以柱後執法内侍符節謁者典璽儲吏膳夫冇)¶
　　(官藥劑有司肴醳順時腠理則治於後則椒鶴文/石永巷壼術楸梓木蘭次舍甲乙西南其戸成之)¶
　　(匪日丹青炳煥特有温室儀刑宇宙厯象賢聖圖/以百瑞綷以&KR0488;詠茫茫終古此焉則鏡有虞作繢)¶
　　(兹亦等競右則䟽圃曲池下畹髙堂蘭渚莓莓石/瀬湯湯弱葼係實輕葉振芳奔龜躍魚有&KR1353;吕梁)¶
　　(馳道周屈於果下延閣䕃宇以經營飛陛方輦而/徑西三臺列峙而峥嶸亢陽臺於隂基擬華山之)¶
　　(削成上累棟而重霤下氷室而沍溟周軒中天丹/墀臨猋增構峩峩清塵彯彯雲雀踶甍而矯首壯)¶
　　(翼摛鏤於青霄雷雨窈冥而未半皦日籠光於綺/寮習步頓以升降御春服而逍遥八極可圍於寸)¶
　　(眸萬物可齊於一朝長途牟首豪徼互經晷漏肅/唱眀宵有程附以蘭錡宿以禁兵司衛閑邪鉤陳)¶
<pb:KR2k0047_WYG_072-28a>¶
　　(罔驚於是崇墉濬洫嬰堞帯涘四門䡾䡾隆厦重/起馮太清以混成越埃壒而資始邈邈標危亭亭)¶
　　(峻峙臨焦原而弗怳誰勁㨗而無&KR1253;與岡岑而永/固非有期乎世祀陽靈停曜於其表隂祗濛霧於)¶
　　(其裏苑以𤣥武陪以幽林繚垣開囿觀宇相臨碩/果灌叢圍木竦尋篁篠懷風蒲桃結隂回淵漼積)¶
　　(水深蒹葭贙雚蒻森丹藕凌波而的礫緑芰泛濤/而浸潭羽翮頡頡鱗介浮沉栖者擇木雊者擇音)¶
　　(若咆渤澥與姑餘常鳴鶴而在隂表清籞勒虞箴/思國䘏忘從禽樵蘇往而無忌即鹿縱而匪禁腜)¶
　　(腜坰野奕奕菑畝甘荼伊蠢芒種斯阜西門溉其/前史起灌其後墱流十二同源異口蓄為屯雲泄)¶
　　(為行雨水澍稉稌陸蒔稷黍黝黝桑柘油油麻紵/均田畫疇蕃廬錯列薑芋充茂桃李䕃翳家安其)¶
　　(所而服美自悦邑屋相望而隔踰奕葉内則街衢/輻湊朱闕結隅石杠飛梁出控漳渠踈通溝以濵)¶
<pb:KR2k0047_WYG_072-28b>¶
　　(路羅青槐以䕃塗比滄浪而可濯方步櫩而有踰/習習冠蓋莘莘蒸徒斑白不提行旅讓衢設官分)¶
　　(職營處署居夾之以府寺班之以里閭其府寺則/位副三事官踰六卿太常之號大理之名厦屋一)¶
　　(揆華屏齊榮肅肅階關重門再扄師尹爰止毗代/作楨其閭閻則長夀吉陽永平思忠亦有戚里寘)¶
　　(宫之東閈出長者巷包諸公都䕶之堂殿居綺窓/輿騎朝猥蹀㩻其中營客館以周坊飭賓侣之所)¶
　　(集瑋豐樓之閈閎起建安而首立葺墻幕室房廡/雜襲剞劂罔輟匠斵積習廣成之傳無以儔槀街)¶
　　(之邸不能及廓三市而開㕓籍平逵而九達班列/肆以兼羅設闤闠以襟帯濟有無之常偏距日中)¶
　　(而畢㑹抗旗亭之嶤嶭侈所覜之博大百隧轂擊/連軫萬貫憑軾捶馬袖幕紛半一八方而混同極)¶
　　(風采之異觀質劑平而交易刀布貿而無算材以/工化賄以商通難得之貨此則不容噐周用而長)¶
<pb:KR2k0047_WYG_072-29a>¶
　　(務物背窳而就攻不鬻邪而豫賈著馴風之醇醲/百藏之藏富有無隄同賑大内控引世資賨幏積)¶
　　(墆琛幣充牣闗石之所和鈞財賦之所底慎燕弧/盈庫而委勁冀馬填廐而駔駿至乎勍敵糺紛庶)¶
　　(土罔寜聖武興言將曜威靈介胄重襲旍旗躍莖/弓珧解檠矛鋋飄英三屬之甲縵胡之纓控弦簡)¶
　　(發妙擬更嬴齊被練而銛戈襲偏裻以䜋列畢出/征而中律執竒正以四伐碩畫精通目無匪制推)¶
　　(鋒積紀鋩氣彌銳三接三㨗既晝亦月克剪方命/吞滅咆咻雲撒叛換席巻䖍劉祲威八紘荒阻率)¶
　　(由洗兵海島刷馬江洲振旅䡘䡘反斾悠悠凱歸/同飲䟽爵普疇朝無刓印國無費留䘮亂既弭而)¶
　　(能宴武人歸獸而去戰蕭斧戢柯以柙刃虹旍攝/麾以就巻斟洪範酌典憲觀所恒通其變上垂拱)¶
　　(而司契下縁督而自勸道來斯貴利往則賤囹圄/寂寥京庾流衍於是東鯷即序西傾順軌荆南懷)¶
<pb:KR2k0047_WYG_072-29b>¶
　　(憓朔北思韙緜緜迥途驟山驟水襁負賮贄重譯/貢篚髽首之豪鐻耳之傑服其荒服斂袵魏闕置)¶
　　(酒文昌髙張宿設其夜未遽庭燎晰晰有客祁祁/載華載裔岌岌冠縰纍纍瓣髪清酤如濟濁醪如)¶
　　(河凍醴流澌温酎躍波豐肴衍衍行庖皤皤愔愔/醧讌酣湑無譁延廣樂奏九成冠韶夏冐五莖傮)¶
　　(響起疑震霆天宇駭地廬驚億若大帝之所興作/二嬴之所曽聆金石絲竹之恒韻匏土革木之常)¶
　　(調干戚羽旄之飾好清謳微吟之要妙世業之所/日用耳目之所聞覺雜糅紛錯兼該泛博鞮鞻所)¶
　　(掌之音韎昧任禁之曲以娛四夷之君以睦八荒/之俗既苖既狩爰遊爰豫籍田以禮動大閲以義)¶
　　(舉備法駕理秋御顯文武之壯觀邁梁騶之所著/林不槎枿澤不伐夭斧斨以時罾網以道德連木)¶
　　(理仁挺芝草皓獸為之育藪丹魚為之生沼矞雲/翔龍澤馬于阜山圖其石川形其寳莫黒匪烏三)¶
<pb:KR2k0047_WYG_072-30a>¶
　　(趾而來儀莫赤匪狐九尾而自擾嘉穎合穗以䔿/䔿醴泉涌流而浩浩顯禎祥以曲成固觸物而兼)¶
　　(造蓋亦明靈之所酬酢休徴之所偉兆&KR0776;&KR0776;率土/遷善罔匱沐浴福應宅心醰粹餘糧栖畝而弗收)¶
　　(頌聲載路而洋溢河洛開奥符命用出翩翩黄鳥/銜書來訊人謀所尊鬼謀所秩劉宗委馭㢲其神)¶
　　(器窺玉䇿於金縢案圖籙於石室考厯數之所在/察五德之所蒞量寸句㳙吉日涉中壇即帝位改)¶
　　(正朔易服色繼絶世修廢職徽幟以變器械以革/顯仁翌明藏用𤣥黙菲言厚行陶化染學讐校篆)¶
　　(籕篇章畢覿優賢著於揚厯匪蘖形於親戚本枝/别幹蕃屏皇家勇若任城才若東阿抗旍則威噞)¶
　　(秋霜摛翰則華縱春葩英喆雄豪佐命帝室相兼/二八將猛四七赫赫震震開務有謐故令斯民覩)¶
　　(泰階之平可比屋而為一筭祀有紀天禄有終傳/業禪祚髙謝萬邦皇情綽矣帝德沖矣讓其天下)¶
<pb:KR2k0047_WYG_072-30b>¶
　　(臣至公矣榮操行之獨得超百王之庸庸追亘巻/領與結繩睠留重華而比蹤尊盧赫胥羲農有熊)¶
　　(雖自以為道洪化以為隆世篤𤣥同奚遽不能與/之踵武而齊其風是故料其建國析其法度諮其)¶
　　(考室議其舉措復之而無斁申之而有裕非䟽糲/之士所能精非鄙俚之言所能具至於山川之倬)¶
　　(詭物産之魁殊或名竒而見稱或實異而可書生/生之所常厚洵美之所不渝其中則有鴛鴦交谷)¶
　　(虎澗龍山掘鯉之淀蓋節之淵&KR2180;&KR2180;精衛銜木償/怨常山平干鉅鹿河間列真非一往往出焉昌容)¶
　　(練色犢配眉連𤣥俗無影木羽偶仙琴髙沈水而/不濡時乗赤鯉而周旋師門使火以騐術故將去)¶
　　(而林燔易陽壯容衛之稚質邯鄲躧步趙之鳴瑟/真定之梨故安之栗醇酎中山流湎千日淇洹之)¶
　　(筍信都之棗雍丘之梁清流之稻錦繡襄邑羅綺/朝歌綿纊房子縑總清河若此之屬繁富夥夠非)¶
<pb:KR2k0047_WYG_072-31a>¶
　　(可單究是以抑而未罄也蓋比物以錯辭述清都/之間麗雖選言以簡章徒九復而遺㫖覽大易與)¶
　　(春秋判殊隠而一致末上林之隤墻本前修以作/系其軍容弗犯信其果毅糾華綏戎以戴公室元)¶
　　(勲配管敬之績歌鐘析邦君之肆則魏絳之賢有/令聞也閒居隘巷室邇心遐富仁寵義職競弗羅)¶
　　(千乗為之軾廬諸侯為之止戈則干木之德自解/紛也貴非吾尊重士踰山親御監門謙謙同軒搦)¶
　　(秦起趙威振八蕃則信陵之名若蘭芬也英辨榮/枯能濟其厄位加將相窒隙之策四海齊鋒一口)¶
　　(所敵則張儀張禄亦足云也搉惟庸蜀與鴝鵲同/窠句吳與鼃黽同穴一自以為禽鳥一自以為魚)¶
　　(鱉山阜猥積而﨑嶇泉流迸集而咉咽隰壤瀐漏/而沮洳林藪石留而蕪穢窮岫泄雲日月恒翳宅)¶
　　(土熇暑封疆障厲蔡莽螫刺昆蟲毒噬漢罪流禦/秦餘徙㡂宵貌蕞陋禀質遳脆巷無抒首里罕耆)¶
<pb:KR2k0047_WYG_072-31b>¶
　　(耋或魋髻而左言或鏤膚而鑚髪或明發而嬥歌/或浮泳而卒嵗風俗以韰惈為嬧人物以殘害為)¶
　　(藝威儀所不攝憲章所不綴由重山之東阨因長/川之&KR0322;勢距逺闗以闚&KR0959;時髙樔而陛制薄戍綿)¶
　　(羃無異蛛蝥之網弱卒𤨏甲無異螳螂之衛與先/代而常然雖信險而勦絶揆既往之前跡即將來)¶
　　(之後轍成都迄已傾覆建業則亦顛沛顧非累卵/於疊棊焉至觀形而懷怛權假日以餘榮比朝華)¶
　　(而菴藹覽麥秀與黍離可作謡於吳㑹先生之言/未卒吳蜀二客䂄然相顧&KR2922;焉失所有靦懵容神)¶
　　(蘂形茹弛氣離坐㥏墨而謝曰僕黨清狂怵迫閩/濮習蓼蟲之忘辛翫進退之惟谷非常寐而無覺)¶
　　(不覩皇輿之軌躅過以汎剽之單慧厯執古之醇/聴兼重悂以䝯繆偭辰光而罔定先生𤣥識深頌)¶
　　(靡測得聞上德之至盛匪同憂於有聖抑若春霆/發響而驚蟄飛競潛龍浮景而幽泉髙鏡雖星有)¶
<pb:KR2k0047_WYG_072-32a>¶
　　(風雨之好人有異同之性庶覿蔀家與剝廬非蘓/世而居政且夫寒谷豐黍吹律暖之昏情爽曙箴)¶
　　(規顯之雖明珠兼寸尺璧有盈曜車二六三傾五/城未若申錫典章之為逺也亮曰日不雙麗世無)¶
　　(兩帝天經地緯理有大歸/安得齊給守其小辨也哉)¶
　宋謝恵連雪賦(嵗將暮時既昏寒風積愁雲繁梁王/不悦遊於菟園迺置㫖酒命賔友召)¶
　　(鄒生延枚叟相如末至居客之右俄而微霰零宻/雪下王乃歌北風於衛詩詠南山於周雅授簡於)¶
　　(司馬大夫曰抽子秘思騁子妍辭侔色揣稱為寡/人賦之相如於是避席而起逡巡而揖曰臣聞雪)¶
　　(宫建於東國雪山峙于西域岐昌發詠於來思姬/滿申歌於黄竹曹風以麻衣比色楚謡以幽蘭儷)¶
　　(曲盈尺則呈瑞於豐年袤丈則表沴於隂德雪之/時義逺矣哉請言其始若迺𤣥律窮嚴氣升焦溪)¶
<pb:KR2k0047_WYG_072-32b>¶
　　(涸暘谷凝火井滅温泉冰沸潭無涌炎風不興比/戸墐扉裸壤垂繒於是河海生雲朔漠飛沙連氛)¶
　　(累靄掩日韜霞霰淅&KR0377;而先集雪紛糅而遂多其/為狀也散漫交錯氛氲蕭索藹藹浮浮瀌瀌奕奕)¶
　　(聯翩飛灑徘徊委積始縁甍而冐棟終開簾而入/隙初便娟於墀廡末縈盈於帷席既因方而為珪)¶
　　(亦遇圓而成璧眄隰則萬頃同縞瞻山則千巖俱/白於是臺如重璧逵似連璐庭列瑶階林挺瓊樹)¶
　　(皓鶴奪鮮白鷴失素紈袖慙冶玉顔掩嫮若乃積/素未虧白日朝鮮爛兮若燭龍銜耀照崑山爾其)¶
　　(流滴垂氷縁霤承隅粲兮若馮夷剖蚌列明珠至/于繽紛繁騖之貌皓汗皎潔之儀迴散縈積之勢)¶
　　(飛聚凝曜之竒固展轉而無窮嗟難得而備知若/迺申娛翫之無已夜幽静而多懷風觸簾而轉響)¶
　　(月承幌而通暉酌湘吳之醇酎御狐貉之兼衣對/庭鵾之雙舞瞻雲雁之孤飛折園中之萱草摘階)¶
<pb:KR2k0047_WYG_072-33a>¶
　　(上之芳薇踐霜雪之交積憐枝葉之相違馳遥思/於千里願接手而同歸鄒陽聞之懣然心服有懷)¶
　　(妍唱敬接末曲於是迺作而賦積雪之歌歌曰攜/佳人兮披重幄援綺衿兮坐芳褥燎薰爐兮炳明)¶
　　(燭酌桂酒兮揚清曲又續而為白雪之歌歌曰曲/既揚兮酒既陳朱顔&KR0755;兮思自親願低惟以昵枕)¶
　　(念觧佩而褫紳怨年嵗之易暮傷後㑹之無因君/寜見階上之白雪豈鮮耀於陽春歌卒王乃尋繹)¶
　　(吟玩撫覽扼腕顧謂枚叔起而為亂亂曰白羽雖/白質以輕兮白玉雖白空守貞兮未若兹雪因時)¶
　　(興滅𤣥隂凝不昧其潔太陽曜不固其節節豈我/名潔豈我貞憑雲升降從風飄零值物賦象任地)¶
　　(班形素因遇立汙隨染/成縱心皓然何慮何營)謝莊月賦(陳王初喪應劉/端憂多暇緑苔)¶
　　(生閣芳塵凝榭悄焉疚懷弗怡中夜乃清蘭路肅/桂苑騰吹寒山弭蓋秋坂臨濬壑而怨遥登崇岫)¶
<pb:KR2k0047_WYG_072-33b>¶
　　(而傷逺於時斜漢左界北陸南躔白露曖空素月/流天沉吟齊章殷勤陳篇抽毫進牘以命仲宣仲)¶
　　(宣跪而稱曰臣東鄙幽介長自丘樊昧道懵學孤/奉明恩臣聞沈潛既義髙明既經日以陽徳月以)¶
　　(隂靈擅扶光於東沼嗣若英於西㝠引𤣥兔於帝/臺集素娥於后庭朒朓警闕朏魄示沖順辰通爥)¶
　　(從星澤風増華台室揚彩軒宫委照而吳業昌淪/精而漢道融若夫氣霽地表雲斂天末洞庭始波)¶
　　(木葉微脱菊散芳於山椒雁流哀於江瀨升清質/之悠悠降澄暉之藹藹列宿掩縟長河韜映柔祗)¶
　　(雪凝圓靈水鏡連觀霜縞周除氷淨君王乃厭晨/歡樂宵宴收妙舞弛清縣去燭房即月殿芳酒登)¶
　　(鳴琴薦若乃涼夜自凄風篁成韻親懿莫從羇孤/遞進聆臯禽之夕聞聴朔管之秋引於是絃桐練)¶
　　(響音容選和徘徊房露惆悵陽阿聲林虚籟淪池/滅波情紆軫其何託愬皓月而長歌歌曰美人邁)¶
<pb:KR2k0047_WYG_072-34a>¶
　　(兮音塵闕隔千里兮共明月臨風歎兮將焉歇川/路長兮不可越歌響未終餘景就畢滿室變容迴)¶
　　(遑如失又稱歌曰月既沒兮露欲晞嵗方宴兮無/與歸佳期可以還微霜霑人衣陳王曰善乃命執)¶
　　(事獻夀羞璧敬佩/玉音服之無斁)¶
　梁江淹學梁王兔園賦(或重古輕今者僕曰何為其/然哉無知音則已矣&KR0147;為古)¶
　　(賦以奮枚叔之制焉碧山倚巘﨑兮象海水碣石/朝日晨霞兮赩紅璧仰望泬寥兮數千尺硅&KR3956;嵺)¶
　　(&KR3231;汨淈成岫谽谺而窟竇哮碻&KR3225;確紫蕪丹駮苔/㸃綺縟若斷若續如此者百有十處奔水激集瀴)¶
　　(溟潔渠潏湟吐吸跳波走浪濺沫而相及□漾長/驚澆灌逺注無時息焉青樹玉葉彌望成林亦有)¶
　　(輪囷磥硊一枝百頃萬葉共隂縹草丹蘅江蘺蔓/荆酷郁交布原滿隰平於是金塘湎潢緑竹被坂)¶
<pb:KR2k0047_WYG_072-34b>¶
　　(繚繞青翠近而復逺白沙如積雪者焉碧石如圓/玦者焉水鳥駕鵝&KR2141;鳿鶵雁上飛衡陽下宿沅漢)¶
　　(十十五五忽合而復散乃有綺雲之館頳霞之臺/其樂足以棄國釋位遺形忘歸也若夫墨翟商瞿)¶
　　(之倫學兼師術才㕘道真方駕連軫於沼之濵乃/射宿餌魴前繳鷫鷞青黏黄梁曤鼈胾羮臑㹠柘)¶
　　(漿窮嬉極娱雲翺兮烟翔超然左覽蒼梧右睨鄧/林崩石搘岸崱屴藏隂逮至山頂丹壁四平靈木)¶
　　(夾道神草列生俯瞰太乙下視流星既投冠而棄/劍亦抗魄而盪靈於是大夫之徒稱詩而歸春陽)¶
　　(始暎朱華未希猝逢邯鄲之女蕙色玉質命知其/麗攅連暎日綺裳下見錦衣上出雖復守禮令人)¶
　　(意失遂謡曰碧玉作椀銀為盤一刻一鏤化雙鸞/乃報歌曰美人不見紫錦衾黄泉應至何所禁妃)¶
　　(因别曰見上客兮心厯亂送短詩兮懷長/歎中人望兮蠶既饑蹀躞暮兮思夜半)¶
<pb:KR2k0047_WYG_072-35a>¶
　唐李庾東都賦(先生曰富哉言乎堯舜之事吾知之/矣然天地旁魄奥區不一九衢六陌)¶
　　(亦稱河洛始乎周&KR0114;令自隋革進十八里作唐東/宅成者居者余得其故用悉聞見丕我王度子不)¶
　　(識乎顛煬奮華中原毒痡順天應人文皇赫圖王/充不來建德相依阻我東人不蘓義旗髙祖西安)¶
　　(文皇武干一挂戎衣我人保完彭城獻級東功乃/立則創業之事不獨於西也髙宗嗣位至于后朝)¶
　　(匪伊是居於焉逍遥明帝文同出震開宫恩波爾/鄉洩源於東則太平之事不獨於鎬也若乃周洛)¶
　　(為池帯澗為沼洞八門之㑹要控二梁之夭矯在/隋之始移劃前䂓之隘侈舊制之陋指半舍而新)¶
　　(布乃集工而戒就重城不居萬瓷齊構訖大業於/義寜廓皇家而遜授既而天踵以正地産以實貞)¶
　　(祥以紀嘉名不一表賢則河水變清瑞聖則洛圖/屢出帝功既成封禪禮行顯祖光宗勒岱而祈嵩)¶
<pb:KR2k0047_WYG_072-35b>¶
　　(我甸我郊三聖之靈壇在焉赤縣神州與京比儔/逕東山之貢賦扼闗外之諸侯直齊梁而駕路引)¶
　　(淮汴而通舟太行枕甸發址崇垓覃懷鎮封上於/昭回鑿門導伊兩阜屏開育仁頥智堂隅庭隈爾)¶
　　(其左掖通東右掖洞西籠故地之銅駞抱舊里之/玉鷄御溝接派苑栁通堤抗鳳樓於内庭矗端門)¶
　　(於天街上陽别宫丹粉多狀鴛瓦鱗翠虹梁疊嶂/築室百堵髙量十丈出地標圖臨流寫障霄倚霞)¶
　　(連屹屹言言翼太和而聳觀側賔曜而䟽軒若蓬/萊之真侣瀛洲之列仙鸞駕鶴車往來於中天嚴)¶
　　(城曉啟千門萬戸連衛對營開扄接牖翠華在鎬/分官以守監署惟三卿曹止九臺閣髙閌支馭東)¶
　　(方乃俾二官别持憲綱赫若夏日凛如秋霜威動/乎甌閩之國風行乎燕薊之鄉郊圻作國屯兵孟)¶
　　(津千里無烟萬夫狺狺實兼武牢以食濟温唯是/咽喉屬於將軍禮樂所流厥惟舊周追魯俗而為)¶
<pb:KR2k0047_WYG_072-36a>¶
　　(鄰化殷頑而作柔異材挺擢多士優㳺原膴膴而/耕溺水濺濺而洗由士得天爵孝稱行原身行大)¶
　　(節里有旌門以繼前修以垂後昆榮一時之史籍/聳當代之人倫兄友弟恭位皆崇榮石記標衢棣)¶
　　(蕚為名螭首龜趺嶷峙雙形指兩馮而逺邁對二/陸而遐征至若里巷之新名閭閻之近革或區區)¶
　　(於傳説或瑣瑣於典册非儆戒於將來何侈言之/敢作且二誥尚存始&KR0114;維艱四姓所都季年乃遷)¶
　　(或得於聞或得於傳幸子勿譁試為子發乎齒牙/里人曰諾先生曰郟鄏之地中居帝域賢相聖營)¶
　　(龜符墨食成王定鼎以休姬德三十承孫八百祚/年祖功寢微哀平乃遷幽用婦&KR0463;諸侯疾怨夷元)¶
　　(敬朔太史不頒百派分波爭涸其源汜水而鄭陽/翟而韓晉盟河陽秦戍新安一旅之兵一壘之土)¶
　　(嬴氏乗之不享文武此周之失都也南陽真人復/運漢基舊邦惟新上稱康時光武而釀明醴和醨)¶
<pb:KR2k0047_WYG_072-36b>¶
　　(沖質不長桓靈自縱后戚立權内官分弄四星耀/斗百桷摧棟陽弱隂强劉輕曹重此後漢之失都)¶
　　(也魏丕徙許促齡四十强臣執柄三嗣徒立政由/寗氏王髦莫奮瓦觧土崩炎居奐遜此魏之失都)¶
　　(也晉始三世亂興永嘉蕭墻搆兵沈閼稱戈浩浩/迹流天下墊波八族既分五馬南奔雄豪繼起乃)¶
　　(擅中原此西晉之失都也故權在諸侯則姬氏平/權在内后則漢室傾權在强臣則魏狃權在親戚)¶
　　(則晉走是四者各以其故權興勢移都隨鼎去從/古如斯謂之何如世治則都世亂則墟時清則憂)¶
　　(偃政弊則戚居勿謂往代試言前載開元太平海/波不驚乃駕神都東人誇榮時則轔轔其車殷殷)¶
　　(其徒行者不賫衣食委衢冠冕之夫綺羅之婦百/室連歌千筵接舞髙樓大觀陳賔宴侣金堂玉戸)¶
　　(絲鳴管語我道如堯我税如貉貧庾而稻賤笥而/裼比屋相視耻衣空帛開場分賜不列麰麥同軌)¶
<pb:KR2k0047_WYG_072-37a>¶
　　(同文晝呼夜讙父懌子愉去徑即盤既兆既億動/動植植無聲之樂薰然不息稽成康之周隆考文)¶
　　(景之漢休推代繫時不為彼優我俗既饒我人既/驕安不思危逸而忘勞故天寳之季漁陽兵起逆)¶
　　(旗南指我無堅壘市甸鼙動電掣雷轟門開麗景/殿據武成殺人如刈焚廬若薙蜀駕先移六師後)¶
　　(誓傷四年之煨燼奮二將以建勲天落妖彗風摧/陣雲及夫掃臺榭之灰收京野之骨徴郡國之版)¶
　　(載騐地官之籍列太平之人已十無七八至德復/興六紀於兹七聖儲休平癰補痍故含識之士女)¶
　　(植髪之童兒皆能言其疇昔而期我康時今四方/之事叟不知也惟洛泱泱濵盈萬室惟城職職市)¶
　　(㕓軿集比年大有稍藏以實都人嬉賀有笑無慄/咸曰將覩乎貞觀之風開元之日鄉里之人思萬)¶
　　(乗之威儀幸物阜而時和指康衢而引領作望幸/之賡歌歌曰曉雲行兮西風慶摇裔兮龍在中望)¶
<pb:KR2k0047_WYG_072-37b>¶
　　(雲光兮拜千百西澤霈兮均東澤里人曰誠哉是/言前年日南至天子謁大清宫太廟郊天祀地既)¶
　　(畢事執謙端珽謂公卿大夫曰予在人上厯祀三/四年穀比登未及於富人庶稍蕃未臻於夀動植)¶
　　(小遂猶有枯夭日月所至未盡淳古外服雖貢西/北猶阻今行大禮得不愧望於天而獻羞於祖是)¶
　　(尚以聖政為憂未意於行幸也先生曰大哉為君/用是言也治是事也則千里如郊萬里如圻在西)¶
　　(而東均處内而外肥吾歸息鄉里之謡安堯舜之/時將齊驅於夀域何近喜而逺悲則知鑒四姓之)¶
　　(覆轍嗣重華之休烈用是言也理/是事也即所都者在東在西可也)歐陽詹弔關龍¶
　　逢賦(天生彼辛兮用殱覆於夏家欲悠悠而罔極/毒浩浩而靡涯無辜殞身肆市朝之若撻有)¶
　　(道併命委炮烙以如麻伊先生之諤諤為酷烈之/所加嘗披圖於往載毎廢巻以興嗟蕭條舊邑莽)¶
<pb:KR2k0047_WYG_072-38a>¶
　　(蒼空陂陷陵成坎古木無枝或曰此其墓也又益/倍以増悲嗚呼麟非吞噬之儔詎虎狼之共穴鳳)¶
　　(實仁靈之類豈鷹鸇之同列惟玉石之分明亦薫/蕕之自别以蹇蹇心競昻昻面折彼炎炎之原燎)¶
　　(信撲撲而不滅寜歸死以仲懷不貪生而結舌痛/矣哉古人有言輔仁者天福善者神胡為是日功)¶
　　(匪加人使典章之不信俾忠義之空勤律中大吕/日臨䝉谷風颼颼於衰草烟茫茫乎平陸思淒淒)¶
　　(而填臆淚滛滛以盈目則其知友親故逺乎骨肉/節臨危而不撓行於難而彌篤惟其有之是以傷)¶
　　(之而/痛哭)鄭宗哲温洛賦(惟上天降厥瑞瑞著於用惟/君人臨厥聖聖通於天由盛)¶
　　(德之應矣化清洛之温然當短至之時景為凛冽/及暄變之際應在淪漣散彼皇明受兹靈貺奚獨)¶
　　(禀於和氣乃潛感於深浪遂使清氷不戒於洲渚/之曲白露罷凝於蒹葭之上狎而翫信温温以異)¶
<pb:KR2k0047_WYG_072-38b>¶
　　(流迫而觀亦滔滔以難量爾其發自山谷㑹於河/濵其外也皎兮如鏡其中也煦然如春夏蟲不疑)¶
　　(失輕氷於曲渚秋鴻欲去戀微暖於通津豈止𤣥/覽不昧呈祥有因測彼淺深窮兹浩渺方將表瑞)¶
　　(氣於澄潔豈獨激巨浪於昏曉掲厲之輩謂祈寒/初失於波中游泳之倫疑薫風逺至於天表若夫)¶
　　(德至則應天且不言就其深則酌之不竭變其性/乃即之也温壯真宰為爐於其底意鄒子吹律於)¶
　　(其源彼火井之熒煌湯泉之滃欎徒及時於四氣/寜善利於萬物徳之感其感良多水之瑞其瑞維)¶
　　(何方將吹籟之共凜忽猶鼓槖之相和霽日初懸/似陽燧之藏深瀨紅霞不散若隂火之在空波方)¶
　　(今地不藏寳天惟瑞聖兹水/也有時而温由一人之德盛)¶
　宋周邦彦汴都賦并序(自古受命之君多都於鎬京/或在洛邑惟梁都於宣武號)¶
<pb:KR2k0047_WYG_072-39a>¶
　　(為東都所謂汴州也後周因之乃名為京周之叔/世統微政缺天命蕩杌歸我有宋民之戴宋厥惟)¶
　　(固哉奉迎鑾輿至汴而止是為東京六聖傳繼保/世滋大無内無外涵養如一含牙帯角莫不得所)¶
　　(而此汴都髙顯宏麗百美所具億萬千世承學之/臣弗能究宣無以為稱伊彼三國割據方隅區區)¶
　　(之霸言餘事乏而三都之賦磊落可駭人到於今/稱之矧皇居天府而有遺美可不愧哉謹拜手稽)¶
　　(首獻賦曰發微子客逰四方無所適從既倦遊乃/﨑嶇邅迥造於中都觀土木之妙冠蓋之富煒&KR1262;)¶
　　(煥爛心駭神悸瞁䁨而不敢進於是夷猶於通衢/彷徨不知所屆適遭衍流先生目而招之執其祛)¶
　　(局局然歎曰觀子之貌神采不定狀若失守豈非/蔽席隠茅未遊乎廣厦誅草鉏棘未擷乎蘭蔎披)¶
　　(褐狹緼术曵乎綺縠微邦陋邑未覩乎雄藩大都/者乎發微子姡然有赧色曰臣翺翔乎天下東欲)¶
<pb:KR2k0047_WYG_072-39b>¶
　　(究扶桑西欲窮虞淵南欲盡反戸北欲徹幽都所/謂天子之都則未嘗厯焉今先生訊我誠有是也)¶
　　(然觀先生類辨士其言似能碎崑崙而結溟渤鏤/混沌而形罔象試移此辨原此汴都可乎臣固不)¶
　　(敏謹願承教先生笑曰客知我哉於是申喙據牀/虛徐而言曰噫子獨不聞之歟今天下混一四海)¶
　　(為家令走絶徼地掩鬼區惟是日月所㑹隂陽之/中據要總殊掲鍵制樞拱衛環周共安乗輿而此)¶
　　(汴都禹畫為豫周封鄭地觜觿臨而上直實沈分/以為次惟蓬澤之固境昔合縻之所至芒碭渙渦)¶
　　(截其面金隄玉渠累其脊雷夏灉沮繞其脇罍丘/訾婁夾其胰梁周帝據而麋沸唐漢尹統而寜一)¶
　　(故此王國襲故不徙恢圻甸域尊崇天體司徒制/其畿疆職方辨其土地前千官而㑹朝後百族而)¶
　　(為市分疆十同提封萬井舟車之所輻輳方物之/所灌輸宏基融而壯址植九鼎立而四嶽位仰營)¶
<pb:KR2k0047_WYG_072-40a>¶
　　(域而體極立土圭而測晷蜀險漢坌荆惑閩鄙推/此中峙不首不尾限而不迫華而不侈環晞□於)¶
　　(郡縣如岣嶁之迤邐觀其髙城萬雉埤堄鱗接繚/如長雲之方舒屹若崇山之䃳&KR3847;坤靈因贔屭而)¶
　　(跼蹐土怪畏榨壓而妥貼靡胥不可縋而登爵䑕/不可噣而穴利過百二嶮踰四塞鄙秦人之踐華)¶
　　(陋荆州之却月須㨗步與超足矧蹣跚與蹩躠闞/城為門二十有九瓊扉塗丹金墉鏤獸列兵連卒)¶
　　(呵夜驚晝異物不入詭邪必究城中則有東西之/阡南北之陌其衢四達其塗九軌車不理轂互人)¶
　　(不爭險易劇驂崇朝蕩夷如砥雨畢而除糞夷茀/穢行者不馳而安步遺者惡拾而恣棄跨虹梁以)¶
　　(除病涉列佳木以安怵惕殊異羊腸之詰曲或踠/蹏而折轊顧中國之闤闠叢貲幣而為市議輕重)¶
　　(以奠賈止行列而平肆竭五都之瓌富備九州之/貨賄何朝滿而夕除蓋趨嬴而去匱萃駔儈於五)¶
<pb:KR2k0047_WYG_072-40b>¶
　　(均擾販夫於百隧次先後而置敘遷有無而化滯/抑强賈之乗時摧素封之専利售無詭物陳無窳)¶
　　(器欲商賈之阜通乃有㕓而不税銷卓鄭猗陶之/殖貨禁乗堅䇿肥之擬貴道無遊食以無為矧敢)¶
　　(婆娑而為戲其中則有安邑之棗江陵之橘陳夏/之漆齊魯之麻薑桂藁穀絲帛布&KR0513;鮐鮆鮿鮑釀)¶
　　(鹽醯豉或居肆以鼓鑪槖或鼓刀以屠狗彘又有/醫無閭之珣玕㑹稽之竹箭華山之金石梁山之)¶
　　(犀象霍山之珠玉幽都之筋角赤山之文皮與夫/沉沙棲陸異域所至殊形妙狀目不給視無所不)¶
　　(有不可殫紀若夫帝居安麗人所未聞南有宣德/北有拱辰延亘五里百司雲屯兩觀門峙而竦立)¶
　　(罘罳遐望而相吞天河羣神之闕紫微太乙之宫/擬法象於穹昊敞閶闔而居至尊樸桷不斵素題)¶
　　(不枅上圓下方制為明堂告朔朝厯頒宣憲章謂/之太廟則其中可以序昭穆謂之靈臺則其髙可)¶
<pb:KR2k0047_WYG_072-41a>¶
　　(以觀氛祥後宫則無非員無録之女佞倖滑稽之/臣陋甘泉與楚宫繆延夀與阿房信無益於治道)¶
　　(徒竭民而怠荒故今上林遷籞不聞乎鳴蹕瓴甋/嵗久而苔蒼其西則有寳閣靈沼巍峩泛灔繚以)¶
　　(重垣防以回隄雲屋連簃瓊欄壓墀池水則溶溶/沄沄洋洋湜湜涵潣滉瀁瀟㵾浩溔微風過之則)¶
　　(瀾泦瀺灂漫散洄淀潺潺漣漪大風過之則汨湧/湁潗&KR2166;潦湢㳁掀鼔漾溢不見津湄儛櫩景以斷)¶
　　(續漾金碧而陸離恍湡浯與方壺帝令鬼鑿而神/移其中則有菰蒻雈蘆菡萏蓮蕸薲蘋蘮蒘其魚)¶
　　(則有鱣鯉魦鮀□鮅鰋鮧魴鱒鰼鰝鱖鯞王鮪科/斗鬼陸鼃鼉鼈蜃含螿巨螯容與相羊䕃&KR0488;衣蒲)¶
　　(其鳥則有鵯鶬鵜鴣鵝鷺鳬鷖鴇&KR2519;鵁鶄鶤鴸鷴/鶴鶬鶊楚雀鸛□揮霍□□雥雥羣&KR1984;孴喙其木)¶
　　(則有檆檟栟櫚楩楠栴樅欞橒㯽榔檿柘桑楊梓/杞豫章句科扶踈蔽芾竦尋集弱椅施挐枝刺條)¶
<pb:KR2k0047_WYG_072-41b>¶
　　(修幹蟠根矯躩鱗皴其下則有申業蘭茝芸芝荃/蓀髪布絲匀馥郁清芬其氣襲人上方欲與百姓)¶
　　(同樂大開苑圃凡黄屋之所息鸞輅之所駐皆得/窮觀而極賞命有司無得彈劾也於是則有絶世)¶
　　(之巧凝神之技恍人耳目使人忘疲是故宫旋室/浮艫艦移也蛟螭蜿蜒千橈渡也虓虎䖜□角抵)¶
　　(戲也星流電掣弄丸而揮劒也鸞悲鳳鳴纎麗歌/也鴻驚燕居綽約舞也霆震雷動鈞天作也犇驫)¶
　　(䮋驋羣馬闖也□輷&KR2263;□萬車轍也灑天翳日揚/&KR1558;壒也杭山蕩海歡聲同而和氣浹也震委虵而)¶
　　(唬罔象出鮫人而舞馮夷者潛靈幽怪助喜樂也/若迺豐廩貫廥既多且富永豐萬盈廣儲折中順)¶
　　(成富國星列而碁布其中則有元山之禾清流之/稻中原之菽利髙之黍利下之稌有虋有芑有秠)¶
　　(有秬千箱所運億廩所露入既夥而委積食不給/而紅腐如坻如京如岡如阜野無菜色溝無捐瘠)¶
<pb:KR2k0047_WYG_072-42a>¶
　　(攟拾狼戾足以厭鰥夫與寡婦備凶旱之乏絶則/有九年之預又將敦本而勸稼開帝耤之千畝良)¶
　　(農世業異物不覩播百穀而克敏應三時而就緒/蹠鏄鎧閧灌畷雨窪孰任其力侯疆侯以千耦其)¶
　　(耘不怒自力䟽遫其理稂莠不植奄觀堅皁與與/嶷嶷溝塍畹畦亘萬里而連繹醜惡不毛磽陿荒)¶
　　(瘠化為好畤轉名不易惟彼汴水貫城為渠竝洛/而趨昔在隋葉禩丁大業欲為流連之樂行幸之)¶
　　(遊故鑿地導水南抵乎揚州生民力盡於畚鍤膏/血與水而争流鳯榻徒見於載籍玉骨已朽於髙)¶
　　(丘顧資治世以為利迄今杭筏而浮舟桃花候漲/竹箭比駛洶湧淈驛&KR1590;渱沸澅□防嶏岸湱瀥&KR0826;)¶
　　(邁匪江匪海而朝夕舞乎滂湃掀萬石之巨□比/坳堂之一芥舵艫不時而相值篙師鼯拱而俟敗)¶
　　(智者不敢睥睨而興作綿千禩而為害豈積患切/病待聖人而後除耶厥有建議導河通洛引宜禾)¶
<pb:KR2k0047_WYG_072-42b>¶
　　(之清源塞擘華之渾濁蹙廣隄而節暴紆直行而/殺虐其流舒舒經炎涼而靡涸於是自淮而南邦)¶
　　(國之所仰百姓之所輸金榖財帛嵗時常調舳艫/相銜千里不絶越舲吳艚官艘賈舶閩謳楚語風)¶
　　(帆雨楫聨翩方載鉦鼓鏜鎝人安以舒國賦應節/若夫連營百將帯甲萬伍控弦貫石動以千數其)¶
　　(營則龍衛神勇飛山雄武奉節拱聖忠靖宣効吐/渾金吾擲颺萬勝渤海廣偹雲騎武肅材能蹶張)¶
　　(力能挾輈投石超距索鐵伸鉤水執黿鼉陸拘羆/貅異黨之冦大邦之讐電鷙雷擊莫不繫纍而為)¶
　　(囚於是訓以鸛鵝魚麗之形格敵擊刺之法剖微/中虬貫牢徹札揮鉈擲鏼舉無虛發人則便㨗器)¶
　　(則犀利金角丹漆脂膠竹木以時取之遴棄惡弱/割蛟革以連函剫兕鮥以為弭剸魚服以懷鍔百)¶
　　(工備盡鋥磨鍥削其成鑒鋼而鋹鏸植之霜凝而/雪白則有强衝勁弩雲梯䡴車修鍜延鏦銘戈兑)¶
<pb:KR2k0047_WYG_072-43a>¶
　　(殳繁弱之弓肅慎之矢谿子之弩夫差之甲龜蛇/之旐鳥隼之旟軍事蚤正用戒不虞其次則有文)¶
　　(昌之府分省為三列寺為九殊監為五左選為文/右選為武曰三十房二百餘案二十四部黜隋之)¶
　　(陋更唐之故補弊完鏬剔朽焚蠧人夥地溥事若/織組滋廣莫治亹亹成蠱纎弱不除將勝戕斧雖)¶
　　(離婁之明目迷簿書而莫覩豪胥倚文以鬻獄庸/吏瘝官而受侮各懷茍且以逃責孰肯長慮而却)¶
　　(顧官有隠事國有遺利紛訟牘於庭戺鷙纍囚於/囹圄此浮彼沉甲可乙否操私議而軋沕各矛盾)¶
　　(而齟齬於是合千司之離散儼星羅於一宇千梁/負棟萬楹鎮礎誅喬松以為煤空奥山而斸楮官)¶
　　(有常員取雄材偉器者以充其數上維下制前按/後覆譬如長虵抉其脊膂而首尾皆赴闔户而議)¶
　　(飛檄乎房闥應荅乎秦椘披荒榛而成徑繹□䋦/而得緒崇善廢醜平險除穢繊悉不遺乎一羽於)¶
<pb:KR2k0047_WYG_072-43b>¶
　　(是宣其成式變亂易守者刑之所取貽之後昆永/世作矩至若儒宫千楹首善四方勾襟縫掖褎衣)¶
　　(博帯盈仞乎其中士之匿華鏟采者莫不拂巾袵/褐彈冠結綬空巖穴之幽邃出郡國之遐陋南金)¶
　　(象齒文旄羽翮世所罕見者皆傾囊鼓篋羅列而/願售咸能湛泳乎道實沛然攻堅而大叩先斯時)¶
　　(也皇帝悼道術之沉欎患詁訓之荒繆諸子騰躙/而相角羣言駘蕩而莫守黨同伐異此妍彼醜挈)¶
　　(俗學之蕪穢詆滛辭而擊掊滅□窔之熒燭仰天/庭而覩晝同源共貫開天發蔀於是俊髦竝作賢)¶
　　(才自厲造門闈而臻壺奥騁辭源而馳辨囿術藝/之塲仁義之藪温風扇和儒林發秀宸眷優渥皇)¶
　　(辭結糾榮名之所作慶賞之所誘應感而格駒行/雉雊磨鈍為利培薄為厚魁梧卓行透鋒露穎不)¶
　　(驅而自就復有佩玉之音籩豆之容絃歌之聲盈/耳而溢目錯陳而交奏煥爛乎唐虞之日雍容乎)¶
<pb:KR2k0047_WYG_072-44a>¶
　　(洙泗之風跨百聖而再講曠千載而復覯又有律/學以議刑制算學以窮九九舞象以道幼稚樂德)¶
　　(樂語以教世冑成材茂徳随所取而咸有若夫㑹/聖之宫是為原廟其制則般輸之所作其材則匠)¶
　　(石之所掄萬指舉則千夫運斤揮汗飛霧吁氣如/雲鼛鼓弗勝靡有諗勤赫赫大宇有若山踊而嶙)¶
　　(峋下盤黄壚上赴北辰蘂珠廣寒黄帝之宫榮光/休氣籠曨往來葱䓤欎欎而氤氲其内則檐橑榱)¶
　　(題杗檻楹栭閒拱闈闥屏宇閎閽聳張矯踞龍征/虎蹲延樓跨空甬道接陳黝堊備臚燦爛詭文菱)¶
　　(荷芙蕖之流漫驚波迴連之瀷淢飛僊降真之縹/緲翔鵷□鶠之&KR3420;&KR2487;地必出竒土無藏珍球琳瑯)¶
　　(玕璠璵瑶琨流黄丹砂玳瑁翡翠垂棘之璧照夜/之蠙鵠象觷角剒犀剫玉鍥刻雕鏤其妙無倫焜)¶
　　(煌煥赫璀錯輝映繁星有爛彤霞互照軒廡所繪/功臣碩輔書太常而銘鼎彞者環列而趨造龍章)¶
<pb:KR2k0047_WYG_072-44b>¶
　　(鳳姿瑰形瑋貌文有伊周武有方召猶如蹇諤以/立朝圖寜社稷指斥利害踟蹰四顧而不撓其殿)¶
　　(則有天元太始皇武儷極大定輝徳熙文衍慶美/成繼仁治隆之名重瞳隆凖天日炳明皇帝歩送)¶
　　(百寮拜迎九卿三公挾輈扶衡儀仗衛士填郛溢/城於時黔首颷集百作皆停地震嶽移波翻海傾)¶
　　(足不得旋耳不得聴神既安止窮閭微巷惟聞咨/嗟歎異之聲於是山罍房俎犧樽竹篚踐列於兩)¶
　　(楹瞽史陳辭宰祝行牲按芻豢之肥臞視物色之/犁騂登降祼獻百禮具成至於天運載周甲子新)¶
　　(易受朝萬方大慶新闢於是再鼓聲絶按稍收鏑/儼三衛與五仗森戈矛與殳㦸探平明而傳㸃趣)¶
　　(校尉而唱籍千官騖列以就次然後奏中嚴外辨/也撞黄鐘以啟樂合羽扇以如翼佽飛道駕以臨)¶
　　(座千牛環帝而屛息爐烟既升寳符奠瑞聆乾安/之妙音仰天顔而可覿羌夷束髪而蹈舞象胥通)¶
<pb:KR2k0047_WYG_072-45a>¶
　　(隔而傳譯宣表章以上聞奏靈物之充斥羣臣乃/進萬年之觴上南山之夀太尉升奠尚食酌酒樂)¶
　　(有嘉禾靈芝和安慶雲舞有天下大定盛德升聞/飲食衎衎燔炙芬芬威儀孔攝而中度笑語不譁)¶
　　(而有文故無族譚錯立之闕失躐廣布武之紛紜/蓋天子以四海為宅有百姓而善羣廷内不灑掃)¶
　　(而行禮則天下雲擾而絲棼故受玉而惰知晉恵/之將卒執幣以傲知若敖之不存聞樂而走者為)¶
　　(金奏之下作雖美不食者為犧象之出門賦湛露/彤弓而武子不敢荅奏肆夏大明而穆子不敢聞)¶
　　(蓋禮樂之一缺則示亂而昭昏是以宣王享士貴/以殽蒸而刑三晉之法髙祖因叔孫之制而知為)¶
　　(帝之尊豈治朝之禮物尚或展翳而沉湮此所以/舉墜典而定彞倫者也其樂則有咸池承雲九韶)¶
　　(六英采齊肆夏簫韶九成神農之瑟伏羲之琴倕/氏之鐘無句之磬鏗鏗鍠鍠和氣薰蒸于以致祖)¶
<pb:KR2k0047_WYG_072-45b>¶
　　(考之格于以廣先王之聲昔王道既弱淳風變澆/樂器遭鄭衛而毁矇瞽適秦楚而逃朝廷慢金石)¶
　　(之雅正諸侯受歌管之敖嘈文侯聴滛聲而忘倦/桓子受齊樂而輟朝季子始無譏於鄫仲尼乃忘)¶
　　(味於韶故使制度無攷中聲浸消非細則摦非庳/則髙惟今也求器得耕野之尺吹律有聴鳳之簫)¶
　　(或灑或離或鼖或毊或鏞或棧或䇾或筊衆器俱/舉八音孔調鸑鷟離丹穴而來集嗚嗈喈而舞修)¶
　　(□又有賨旅巴渝之舞僸佅逖鞮之倡逺人面内/而進技踰山海而梯航故納之廟者周公所以廣)¶
　　(其賜魯觀之庭者安帝所以喜其來王若其四方/之珍以時修職取竭天産發窮人迹砥其逺邇陳)¶
　　(之藝極厥材竹木厥貨龜貝厥幣錦繡厥服絺綌/㳺貢羽毛祀貢祭物嬪貢絲枲物貢所出器貢金)¶
　　(錫礪砥砮丹鉛松怪石惟金三品惟土五色泗濵/浮磬羽畎夏翟龍馬千里神茅三脊方箱隋棐肆)¶
<pb:KR2k0047_WYG_072-46a>¶
　　(陳乎殿陛豐苞廣匱亟傳乎騎驛連檣結軌川咽/塗塞邪歈終嵗而不息至於羌氐僰翟儋耳雕脚)¶
　　(獸居鳥語之國皆望日而趨累載而至懷名琛拽/馴獸以致於闕下者旁午乃有帛㲲罽&KR0612;蘭于細)¶
　　(布水精琉璃軻蟲蚌珠寳鑑洞膽神犀照浦山經/所不記齊國所不覩者如糞如壌軨積乎内府或)¶
　　(致白雉於越裳或得巨獒於西旅非威靈之遐暢/孰能出瑰竒於深阻蓋徼外能率夷種來以修好)¶
　　(則中土當有聖人出而寜宇然皇帝不寳逺物不/尚殊觀抵金於嶃巖之山沉玉於五湖之川洞鄂)¶
　　(之劍乃入騎士之鞘齧䣛之馬或服鼓車之轅至/於乾象表貺坤維薦祉靈物仍降嘉生屢起暈適)¶
　　(背鐍虹霓抱珥鳴星隕石怪颷變氣垂白鮐背者/不知有之况能言孺倪豈獨此而已也復有穹龜)¶
　　(負圖龍馬載文汾陽之鼎函德之芝肉角之獸簫/聲之禽同穎之禾旅生之穀㳺郊栖庭充畦昌畤)¶
<pb:KR2k0047_WYG_072-46b>¶
　　(非煙非雲蕭索輪菌映帶乎闕角䓤蔚乎城壘鷙/鳥不攫猛獸不噬應圖合牒窮祥極瑞史不絶書)¶
　　(嵗有可紀發微子於是言曰國家之有若是歟意/者先生快意於吻舌而及此耶先生曰國家之盛)¶
　　(烏可究悉雖有注河之辨折角之口終日危坐抵/掌而譚猶不能既其萬一此特汴都之治迹耳子)¶
　　(亦知夫所以守此汴都之術古昔之所以興亡者/乎客曰願聞之先生曰翳此寰宇代狹代廣更張)¶
　　(更弛黄帝都涿鹿而是為幽州少昊都窮桑乃今/魯地伏羲都陳帝嚳都亳堯都平陽乃若昊天而)¶
　　(授人時舜都蒲阪乃覲羣后而輯五瑞公劉處豳/而兆王業之所始太王徙邠以避狄人之所利文)¶
　　(王作豐方䝉難而稱仁武王治鎬復戎衣而致又/蓋周有天下三百餘年而刑措不用及其哀也亦)¶
　　(三百餘年而五霸更起星離豆割各據穀兵以専/列彊侯脇帶於弱國不領人君之經費天下日蹙)¶
<pb:KR2k0047_WYG_072-47a>¶
　　(而日裂中國所有者無幾當時權謀為上雌雄相/噬孰有長距孰有利觜兵孰先選糧孰夙峙孰有)¶
　　(蹻闗之卒孰有憑軾之士孰有素徳孰有疆倚孰/欲報恵孰欲雪恥或奉下邑以賂讐或舉連城而)¶
　　(易器骸骨布野介胄生蟣肘血丹輪馬鞍銷髀勢/成莫格國墟人鬼噫彼土宇凡幾吞而幾奪幾完)¶
　　(而㡬弛秦中形勢之國加兵諸侯如髙屋之建瓴/水神臯天邑以先得者為上計其他或左據函谷)¶
　　(右界褒斜號為百二之都東有成臯西有崤澠定/為王者之里以至置舂陵之俠客興泗上之健吏)¶
　　(扼襟控咽屏藩表裏據城池為金湯役諸侯為奴/𨽻拓境斥地輮&KR1922;荒裔東包蟠木西巻流沙北繞)¶
　　(幽陵南裹交趾厥後席治滋永泰心益侈或慢守/以啟戎或朋滛而招宄横調無藝而垂竭㳺役不)¶
　　(時而就斃盧令日縱而不紲鷺鵓厭觀而常值睚/眦則覆尸而血流愉悦則結纓而佩璲粉墨雜糅)¶
<pb:KR2k0047_WYG_072-47b>¶
　　(賢才逆曳腫微□□而竊肉食賊臣迴穴而圖大/器郡國制節侯伯方軌或為大尾而不掉或為重)¶
　　(膇而屢&KR2102;室有丹楹城有百雉朝廷無用於揚燎/冠冕不杌於執贄天維披裂地軸杌&KR1150;羣生□□)¶
　　(而殄瘁雖冇城池周以鄧林縈以天漢曳輦可以/陟崇巘設泭可以濟深水故武侯浮西河而下自)¶
　　(哆其地而進戒於吳起蓋秕政肆於廟堂之上則/敵國起於蕭墻之裏奚問左孟門而右太行左洞)¶
　　(庭而右彭蠡發微子曰天命有德主此四方如輻/之拱轂如星之㑹極其硈鞏者天與之昌其□砢)¶
　　(者天與之亡且非易之所能壞亦非險之所能藏/非愚之所能弱亦非賢之所能彊故將吞楚也白)¶
　　(虵首斷於大澤將繼劉也雄雉先雊於南陽籠漦/出櫝而檿弧隠亡周之語蓐收襲門而天帝貽刑)¶
　　(虢之殃人力地利信不能偃植而支仆而皆聴乎/彼蒼故鯨鯢㔥解決一死於吻血兕虎□□踐巍)¶
<pb:KR2k0047_WYG_072-48a>¶
　　(嶽為平岡蹂生靈如蹋塊簸天下如揚糠其敗也/抉目而折骨其成也頂冕而垂裳由此觀之土地)¶
　　(足以均沛澤施靈光而已易險非所較賢否亦未/可議也先生曰以易險非所較者固已乖矣以賢)¶
　　(否非所議者烏乎可哉客不聞王公設險以守其/國有德則昌者乎地欲得險勢欲參徳迫隘卑陋)¶
　　(則無以容萬乗之扈從供百司之廪餼據偏守隅/則無以限四方之貢職平道里之逺邇膴原申區)¶
　　(割宅制里走八極而奔走正南面而負扆舉天下/於康逵力士䪆□而不敢取貪夫汗縮而不敢睨)¶
　　(者恃德之險也襟馮終南太華之固侍負清渭濁/河之注搤人之吭而拊人之脊一曰有變而萬卒)¶
　　(立具然而布衣可以窺隙而試勇匹夫可以争衡/而號呼彼天府之衍沃適為人而保聚此以地為)¶
　　(險者也地嚴徳暢然後為神造之域天設之阻大/哉炎宋帝眷所矚而此汴鄀百嘉所毓前無湍激)¶
<pb:KR2k0047_WYG_072-48b>¶
　　(旋淵吕梁之絶流後無太行石洞孤飛句望浚深/之巖谷豐樂和易殊異四方之俗兵甲士徒之須)¶
　　(好賜匪頒之用廟郊社稷百神之祀天子奉養羣/臣稍廩之費以至五穀六牲魚鼈鳥獸闔國門而)¶
　　(取足甲不解纍刀不離韣秉鉞北陬而敵人奔幕/抗旌西僰而冉䮾螘伏南蠻散徒黨而入質朝鮮)¶
　　(畏菹醢而修睦解編髪而頂文身削左衽而曳華/服逆節躑躅而取禍者折簡呼之而就戮眈眈帝)¶
　　(居如森鍉利鏃之外向死士逡巡而莫觸仁風冐/於海隅頌聲溢乎家塾伊昔天下阽危王猷失度)¶
　　(皇綱解紐嘷豺當路帝懷寳極未知所付可受方/國莫越藝祖圖緯協期謳謡扇懦赤子雲望而風)¶
　　(靡英雄螽趯而蠅附玉帛駿奔者萬國冠冕充塞/乎寰宇絶塞銳鎧而免䩜障壘熄燧而摧櫓拜檻)¶
　　(神威有此萬旅奕世載德蔑聞過舉髪櫛禾耨子/攜稚哺擊菓懋穂拔惡鑒嫵鈋骨角之碜刻刑欃)¶
<pb:KR2k0047_WYG_072-49a>¶
　　(槍而牧圉爰暨皇帝粉飾樸質稱量纎矩鍠鍠奏/廟之金玉璨璨夾楹之簠簋訓典嚴宻財本豐阜)¶
　　(刑罰糾䖍布施優裕田有願耕之農市有願藏之/賈草竊還業而斂迹大道四通而不剫車續馬連)¶
　　(千百為羣肩輿捆載前卻而後阻摶壌歌咢者萬/井未聞□嚘而告瘉雖立壝為界其誰敢□膞以)¶
　　(批押况此汴都者乎抑又冇天下之壯客未嘗覩/其奥也且宋之初建是都也上睇天時下度地制)¶
　　(中應人欲測以聖智建以皇極基以賢傑限以法/土垣以大師屏以大邦扞以公侯城以宗子以義)¶
　　(為路以禮為門鍵鑰以柄開闔以權掃除以政周/懷以恩乃立室家以安吾君有庭其桓社稷臣也)¶
　　(有梴其桷衆材㑹也有闡孔張通厥明也有牖孔/陽達厥聡也其楹如衡前有慿也其壁如削後有)¶
　　(據也其陛則崇正陵踐也其基則隆帝居中也邑/都既周宫室既成於是上意自足乃駕六龍乗德)¶
<pb:KR2k0047_WYG_072-49b>¶
　　(輿先警蹕由黄道馳騁乎書林下觀乎學海百姓/欣躍莫不從屬車之塵而前邁妙技皆作見者膽)¶
　　(碎乃使力士提擊乎隂陽摶捖乎剛柔應手成器/方圓敷碩或枌或由隨意所裁上方咀嚼乎道味)¶
　　(斟酌乎聖澤而意猶未快又欲浮槎而上窮日月/之盈昃尋天潢之流派操執北斗之柄按行二十)¶
　　(八曐之次奪雷公之抱收風伯之鞲一瞬之間而/甘澤霶霈囚孛彗於幽獄敷景雲而黯靄統攝隂)¶
　　(機與帝唯諾而無閡如此滛樂者十有七年疲而/不止諫而不改吾不知天王之用心但聞夫童子)¶
　　(之歌曰孰謂我已孰釐我載茫茫九有莫知其界/客乃覷覷然驚拳拳然謝曰非先生無以刮吾之)¶
　　(曚藥吾之瞶臣不能究皇/帝之盛德謹再拜而退)樓异少室山三十六峯¶
　　賦(余少聞洛邑之盛在唐宋為東西都而山川形/勢之富視他州為傑觀昔韓退之白樂天見干)¶
<pb:KR2k0047_WYG_072-50a>¶
　　(歌詩形容勝槩有詠歎不足之意後歐陽文忠與/梅謝諸賢相繼為僚友數逰嵩少間至今以為美)¶
　　(談余幸以不敏得令嵩高縱觀諸境未有過於少/室者而巉嵒聳拔乃在户牖間朝夕博望厯厯可)¶
　　(數因作三十六峰賦以自廣非敢竊比古詩之流/云伊浮雲之公子兮訪道於林丘而棲神於嵒谷)¶
　　(超然有遊方之志兮乃東升於岱頂而西謁於華/麓雖衡陽之南兮與夫恒山之北靡不窮探厯踐)¶
　　(兮遊心而騁目獨怡然而忘歸兮内忻然而自足/忽御風而行兮排空濛而造中域徐睥睨以四顧)¶
　　(兮意恍惚而有失遭嵩髙之丈人而問津兮曰游/四方而真有得何髙之不登兮何危之不陟今乃)¶
　　(四望兮岌然而聳特雄柱天綱兮横亘於地軸連/絡偃覆兮龍盤而虎伏雖華以九而巫以十二兮)¶
　　(曽未覩竒峰之六六丈人放杖而笑兮秋水方至/而河伯自溢子烏覩海若之難匹兮獨不聞中天)¶
<pb:KR2k0047_WYG_072-50b>¶
　　(之少室其髙則嶢屼崷崒崟岑鬰茀兮十有六里/而疊有十八其深則環紆縈繞盤糾紛錯兮上方)¶
　　(十里而周圍一百包嵩陽以作鎮兮截轘轅以為/郭眷歌山之所聞兮觀舞水之所樂其上則有嘉)¶
　　(禾甘果兮神芝與仙藥石柱若承露之盤兮帝休/若楊枝之葉石脂所滴兮飲之可以長上古玉膏)¶
　　(在巔兮服之可以揖羽客雲母之井兮寳所聚光/明之穴兮晝所鑠一丈之鍾乳兮可餐千嵗之資)¶
　　(糧兮不絶其中可以避兵火之災兮自有經書之/博其神異則玉女爛織錦之文兮金人迷白露之)¶
　　(落雲洞驚時聞之鐘兮石井泣哀鳴之鶴王子晉/環之以為壘兮阿育王寳之以為塔此皆公子之)¶
　　(所未知兮而丈人之所安宅丈人曰名生於實兮/義設於適子知其一兮未知其二子識其外兮未)¶
　　(識其内是徒知六六之所有兮而烏覩六六之名/義東朝岳祠儼百神兮西望洛邑欎千官兮太陽)¶
<pb:KR2k0047_WYG_072-51a>¶
　　(少陽山之名兮石城石笋天所形兮檀香丹砂寳/所鍾兮鉢盂香罏狀所肖兮連天紫霄勢之穹兮)¶
　　(羅漢七佛像設留兮靈隠來仙洞府深兮清涼寳/勝梵刹標兮瑞應璚璧祥光紛兮紫蓋翠華烟靄)¶
　　(凝兮藥堂紫薇花草靈兮白道天德名字偉兮卓/劍白雲形實紀兮金牛明月色像起兮凝碧迎霞)¶
　　(天光聚兮玉華寳柱金石瑩兮繫馬白鹿神仙衆/兮此則六六之名義兮而未覩六六之景氣丈人)¶
　　(曰方春陽之盎盎兮燒痕蕪沒而靑青紛紅紫之/繡錯兮引百囀之幽禽雄樓傑觀兮切星辰而上)¶
　　(侵玉仙神女兮乗輜軿而下征朱明草木之扶踈/兮蔽天明之午升山椒雲氣之冉冉兮若覆甑而)¶
　　(鬱蒸忽雨聲於天外兮勢翻盆而倒傾唯紫芝與/黄鶴兮舞長空而産英金颷之驚葉兮山空落石)¶
　　(若仙人之鍜聲夜月白而風泠泠兮玉笙清徹而/弭聴暨𤣥隂林柯之脱盡兮山形瘦而骨稜稜氷)¶
<pb:KR2k0047_WYG_072-51b>¶
　　(雪横積於千仞兮玉龍飛而白虎亭亭惟四時之/出沒變態兮顯晦隂晴不可得而盡名豈特仰觀)¶
　　(俯聴自辰及酉應接之不暇兮以盡朝昏此雖丈/人所不能形容兮而豈公子之所可預聞丈人曰)¶
　　(突兀撑空兮千變萬狀山經地志兮不可究量或/背若相戾兮或面若相向或踈若相鬬兮或揖若)¶
　　(相盼或散若相忘兮或聚若相訪或後者若和兮/而前者若唱或卑者若下兮而尊者若上或喜兮)¶
　　(若相携或怒兮若相抗或若秦晉兮相匹或若楚/越兮相望或聳瘦兮若峩冠或臃腫兮若挾纊或)¶
　　(蹲伏兮若駝虎或崇聚兮若甕盎或威嚴兮若壯/士或勇猛兮若梟將或快驟兮若風馬或浮空兮)¶
　　(若船舫或若游郊原兮疊丘墳而包柩槨或若入/宗廟兮紛豆登而欎秬鬯戢戢兮森劍㦸落落兮)¶
　　(列屛障勢領畧兮斷而還連狀容與兮宛而復壯/超然若三十六天兮神仙之洞宅姹然若三十六)¶
<pb:KR2k0047_WYG_072-52a>¶
　　(宫兮妃嬪之遊燕昻霄聳壑冠佩悠兮泉飛霞傾/爵斚流兮天澗星熒玉枰成兮松篁瑟瑟鈞天迎)¶
　　(兮嬌雲曲月鬢眉新兮烟斜霧蒸龍麝焚兮霞舒/霓巻舞袖張兮雷霆轟轟宫車還兮言未既而公)¶
　　(子頺然如醉兮灑然如醒非丈人無以藥之使瘳/兮刮之使明僕未能窮兹山之勝跡兮究兹山之)¶
　　(曜靈請執杖撰/履兮以從後塵)邵雍洛陽懷古賦(洛陽之為都也/居天地之中有)¶
　　(中天之王氣在焉予家此治平嵗㑹秋乗雨霽與/殿院劉君玉登天宫寺三寳閣洛之風景因得周)¶
　　(覽惜其百代興廢以來天子雖都之而多不得其/久居也故有懷古之感以通諷諭君王好賦故以)¶
　　(賦言秋雨霽日色清景方出秋益明何幽懷之能/快唯髙閣之可慿天之空廓風之輕洽覽山川之)¶
　　(形勝感千古之廢興乃睠西北物華之妍雲情物/態一氣茫然擁樓閣以髙下煥金碧之光鮮當地)¶
<pb:KR2k0047_WYG_072-52b>¶
　　(勢之拱據有㠪居之在焉惜乎天子居東都此邦/若諸夏不㑹要于方來不號令于天下聲名文物)¶
　　(不此而出道德仁義不此而化宫殿森列鞠而為/茂草園囿棊布荒而為平野鑾輿曾不到者三十)¶
　　(餘年使人悵然而嘆曰虚有都之名也噫夏王之/治水也四海之内列壤惟九而居中者實曰豫州)¶
　　(荆河之北此為上流周公之&KR0114;宅也率土之濵建/國為萬而居中者實曰洛陽瀍澗之側此唯舊邦)¶
　　(迄于今日二千年之有餘因興替之不定故靡常/其厥居我所以作賦者閲古今變易之時述興亡)¶
　　(異同之迹追既失之君王存後來之國家也噫太/昊始法二帝成之三王全法參用適宜伊六聖之)¶
　　(經理實萬世之宗師我乃謂治民之道於是乎大/盡矣逮夫五霸抗軌七雄駕威漢之興乘秦之弊)¶
　　(曹之擅幸漢之衰始鼎立而治終豆分而隳晉中/原之失守宋江左之畫畿或走齊而驛魏或道陳)¶
<pb:KR2k0047_WYG_072-53a>¶
　　(而經隋自元魏廓河南之土植六朝之風物李唐/蟠闗中之腹孕五代之亂離其内或道勝而得民)¶
　　(或兵强而慴下或虎咥而龍噬或鷄狂而犬詐或/創業於艱難或守成於逸暇或覆餗而終焉或苞)¶
　　(桑而振者故得陳其六事雖善惡不同其成敗一/也其一曰太哉徳之為大也能潤天下必先行之)¶
　　(於身然後化之於人化也者效之也自人而效我/者也所以不嚴而治不為而成不言而信不令而)¶
　　(行順天下之性命育天下之生靈其帝者之所為/乎其二曰至哉政之為大也能公天下必先行之)¶
　　(於身然後教之於人教也者正之也自我而正之/者也所以有嚴而治有為而成有言而信有令而)¶
　　(行拔天下之疾苦遂天下之生靈其王者之所為/乎其三曰壯哉力之為大也能教天下必先豐府)¶
　　(庫峙倉箱鋭鋒鏑峻金湯嚴法令于烈火肅兵刑/于秋霜竦民聴於上下慴遐心於外荒其霸者之)¶
<pb:KR2k0047_WYG_072-53b>¶
　　(所為乎其四曰時若傷之於隨失之於寛始則廢/事久則生姦既利不能勝害故佞得以疾賢是必)¶
　　(薄其賦斂欲民不困而民愈困省其刑罰欲民不/殘而民愈殘蓋致之之道失其本矣其五曰時若)¶
　　(任之以明専之以察始則烈烈終焉缺缺既上下/以交虐乃恩信之見奪是必峻其刑罰欲民不犯)¶
　　(而民愈犯厚其賦斂欲國不竭而國愈竭蓋致之/之道失其末矣其六曰水旱為沴年嵗豐虚此天)¶
　　(地之常理雖聖人不能無蓋有備而無患不得中/者加以寛猛失政輕重逸權不有水旱而民已困)¶
　　(而况有水旱兵苹焉所謂本末交失不亡何待天/下有成敗六焉此之謂也君天下者得不用聖帝)¶
　　(之興謨行明王之教化士可殺不可辱民可近不/可下上能撫如子焉下必戴其后也仲尼所以陳)¶
　　(革命則抑為人之匪君明遜國則杜為人之不臣/定禮樂而一天下之政教修春秋而罪諸侯之亂)¶
<pb:KR2k0047_WYG_072-54a>¶
　　(倫刪詩以揚文武之美序書以尊堯舜之仁賛大/易以都括與六經而並存意者不可以地之重易)¶
　　(民之教不可以民之教悖天之時必時教之各備/則居地而得宜是故知地不可固有之也君上必)¶
　　(欲上為帝事則請執天道焉中為王事則請執人/道焉下為霸事則請執地道焉三道之間能舉其)¶
　　(一千古之上猶反掌焉則是洛之興也又/何計乎都與不都也如欲用我吾從其中)曹組艮¶
　　岳賦(臣伏䝉聖慈宣示李質所進艮岳賦特命臣/繼作臣才短學踈豈能仰副睿㫖進退惶懼)¶
　　(不知所裁謹齋心百拜以賦其詞曰客有遊輦轂/之下以問于京師主人曰東北之隅地勢綿連岡)¶
　　(陵秀深氣象萬千不知何所而乃如此焉主人曰/國家壽山子孫福地名曰艮岳客曰蓋聞五星在)¶
　　(天五岳在地東有泰山甲于區宇下臨滄溟旁跨/齊魯南冇衡山祝融紫蓋湘潭為址九向九背西)¶
<pb:KR2k0047_WYG_072-54b>¶
　　(有泰華三峯插天枕瞰函谷横斜渭川北則常山/以限中夏大河朔漠襟帶其下中則嵩髙與天峻)¶
　　(極襟帶河洛屏翰京國復見兹於中都何前此而/未識且山岳之大天造地設開闢之初元氣凝結)¶
　　(是豈人為願聞其説主人曰清濁既分爰具隂陽/播之大鈞孰為主張是必造物區處維綱今以一)¶
　　(人之尊大統華夏宰制萬物而役使羣衆阜成兆/民而道濟天下夫惟不為動心侔於造化則兹岳)¶
　　(之興固其所也而况水浮陸走天助神相凡動之/㳫來萬物之享上故適再閏而嵗六周星萬壑千)¶
　　(巖芳菲丹青之寫圖障也客曰岳有五焉今益其/一在於五行數則差失主人曰客不聞五行在天)¶
　　(乃為六氣君火以名相火以位寒暑運行曽無越/次矧此有形創于神智生生不窮悠逺之義然則)¶
　　(五岳視三公之官艮岳為多男之地乃其宜也夫/何擬議客首肯乆之曰吾見乎岳之外矣吾聞乎)¶
<pb:KR2k0047_WYG_072-55a>¶
　　(岳之説矣獨有未詳孰知其中蓋禁鑰十二皇居/九重深嚴秘奥内外莫通願子陳其次第庶幾因)¶
　　(以形容主人唯唯曰其大則可以槩舉其細則莫/能縷陳唯乗輿有時臨幸雖山岳亦類于庭廡請)¶
　　(先陳其嵓谷岡巒之體勢後狀其樓觀臺池之處/所皆聖作而神述盡鉅規而傑矩夫艮者八卦之)¶
　　(列位岳者衆山之惣名髙為峯則秀拔拱為岫則/峥嶸霽色晚静風光曉凝陟崔巍而直上俯磴道)¶
　　(以寛平襍花異香莫知其名佳木繁䕃欣欣其榮/唯特立於諸峯之右者乃主乎壽照之以南極之)¶
　　(星所為山者如此淺若龍龕深若雲竇銷烟霞於/杳㝠留風雨於昏晝或秉炬而可入或折扄而可)¶
　　(扣石磊磊以巉巖木森森而聳秀間則流潤雲蒸/可卜以隂晴之候所謂洞者如此為山之屛為洞)¶
　　(之扄承乎上則安若榱桷芘于下則覆若檐楹珍/叢幽芳古木長藤籠絡蔽虧髙低相層鳥啼花發)¶
<pb:KR2k0047_WYG_072-55b>¶
　　(則春容淡蕩霜降木脱則石角稜嶒所謂巖者如/此兩山之間氣聚其中衆木斯茂泉流暗通或重)¶
　　(羅以迷晝或偃草而進風裊長春之翠莖挺堅節/之霜松每晨曦之照曜靄朝霧以空濛所謂谷者)¶
　　(如此又有岡則隠然而起勢連山谷殊崒屼之峯/巒類縈紆之林麓白雪照夜則寒梅盛開紅雲嬌)¶
　　(春則仙桃極目恍若望千畆之鋭萬巖之秀横石/壁壘亘若岡阜既草木以敷榮復地形之延袤迢)¶
　　(迢大庾隔斷遐荒落落萬松得名錢塘今移根於/南北亦不限於炎涼至若溶溶大波瀦為巨派其)¶
　　(流則小其合則大瑩上下之天光溉深淺之湍瀨/有巨魚以潛波扈龍舟而夾載岸容萬栁春風柔)¶
　　(柯飛花滿空長條拂波或趂景而移櫂或鳴橈而/笑歌此謂之江者囘環山根縈帯竒石淺以蕩谷)¶
　　(深以凝碧潺湲不窮流衍潄激泛桃花之露紅浮/洞天之春色輕鷗文禽棲息其側荷花不斷雲錦)¶
<pb:KR2k0047_WYG_072-56a>¶
　　(舒章或聚而為曲沼或漲而為横塘烟消露晞交/翠低昻此之謂溪者夫山洞嵓谷岡嶺江溪既畧)¶
　　(陳矣子獨不見樓冇絳霄朱欄倚空跨晴雲之縹/緲挂瑞日之曈曨綺䟽凝霧天香散風覺星辰之)¶
　　(逼近如霄漢之穹隆招飛仙於蓬壺揖素娥於蟾/宫霓旌鶴馭税駕其中又不見閣有巢鳳異乎髙)¶
　　(岡豈丹穴之瑞應無雄構以翺翔即其軒楹架以/傑閣芘五彩之鴛雛下九霄之鸑鷟因太平之象)¶
　　(㑹廊廟之人置酒大嚼歸美逢辰續夏日之句頌/南風之薰其北也諸山之上衆木之杪俯雲鶴之)¶
　　(沉沉視煙霄之杳杳西瞻太行之時霽東望海霞/於清曉山巃嵸石嶙峋把長風之囘玉宇導明月)¶
　　(之湧氷輪齋心常比於崆峒精禱每延乎上真見/飄飄之仙馭隨裊裊之青芬視其榜曰介亭有排)¶
　　(衙蒼松之前陳者也因山髙下周以迴廊如璧月/之環座復晴曦之騰光玩牙籖之甲乙發寳書之)¶
<pb:KR2k0047_WYG_072-56b>¶
　　(秘藏徐遶砌而散歩閒挟䇿而寓興花雖芳而晝/寂鳥雖啼而人静效隠士之山堂取逸人之三徑)¶
　　(其榜曰書館豈蓬戸陳編之可屏者也亭有勝筠/周以美竹何禁籞之寳檻迸藍田之叢玉已交戛)¶
　　(而近砌復扶踈而出屋分月影之瑣碎聴風聲之/斷續游塵不到清意自生目蒼雲之翳翳面霜節)¶
　　(之亭亭挺然不屈四時常青宸襟對爽因以貺名/其館曰蕭閒深庭邃宇來萬&KR0284;之清風無九夏之)¶
　　(劇暑棲寓懷之寳玩備宸章之毫楮前横江練傍/列山莊或乗槎而上漢或喝石而為羊超然燕處)¶
　　(真逍遥自適之鄉襍花争妍紅紫相鮮或引繩而/為經或瀰望而成川錦繡照空而明煥風露散曉)¶
　　(而香傳肅然行列若羽林之萬騎粲然豔籹如宫/女之三千四時之候參差不齊異塵埃之桃李襍)¶
　　(紛蹂以成蹊斯號華林之苑見鏤玉之珍題至若/山莊竹籬蘿蔓蓊欎睨緑筠之共茂爽修徑而髙)¶
<pb:KR2k0047_WYG_072-57a>¶
　　(出俯以愛蒼苔之承步仰以見雲梢之蔽日軒亭/欄檻各相方而榜名故扶晨散綺洞壑留雲所寓)¶
　　(而不一晴波融融是為雁池望風中之飛練接雲/際之虹霓南山巍然而蒼翠北渚湛若而漣漪聴)¶
　　(雝雝之下集觀肅肅以髙飛朝離乎霜雪之野暮/宿乎葭葦之湄惟恩波之可泳豈隨陽之恨遲練)¶
　　(以幽芳蕚緑華堂何玉顔之淡淡佇見竒姿之異/常鄙江梅之尚紅陋臘梅之太黄得天上碧桃之)¶
　　(露掩熏爐清逺之香恍聖情而異稟䝉天笑以增/光故賜神仙之號濶朱户而敞文窓然而如此之)¶
　　(類安能悉紀若夢遊仙彷彿而已客曰子之所陳/心存意識或欲周知何從而得主人曰人間天下)¶
　　(飛潛動植率存其中不可殫極姑陳述乎二三而/已奚累言於千百非若子虚上林之誇大兩京三)¶
　　(都之縁飾顧難狀於言詞徒充塞於胷臆客曰姑/置是事請質所疑何一隅之形勢若千里之封圻)¶
<pb:KR2k0047_WYG_072-57b>¶
　　(主人笑曰嘻夫耳目之不際何可以意測思慮之/不至何可以强知望壺中者初不察其天地遊武)¶
　　(陵者亦豈意其有桃溪矧都邑紛華之地藏十洲/三島之竒客又問曰蓋聞橘不踰淮貉不踰汶今)¶
　　(兹草木來自四方原莫知夫逺近物理地宜請得/而論主人曰天子神聖明堂頒制視四海為一家)¶
　　(通天下為一氣考其迹則車書混同究其理則南/北無異故草木之至微不變根荄於易地是豈資)¶
　　(於人力蓋已黙然運於天意故五岳之設也天臨/宇宙五岳之望也列于百神兹岳之崇也作配萬)¶
　　(夀彼以滋庶物之繁昌此以壯本支之擢秀是知/真人膺運非特役巨靈而驅五丁自生民以來蓋)¶
　　(未一有客恍然聞所未聞於是鼔/舞歡忻歌詠太平等乾坤之永乆)¶
　元許有壬三臺賦(嵗癸未秋九月霜清寒薄天宇澄/澈途無長泥庭有積葉髙陽子逸)¶
<pb:KR2k0047_WYG_072-58a>¶
　　(興作呻畢輟趣膏秣事登涉壺清露之芳醖從白/眉之佳客乃渡清沮税駕乎鄴覽山川之形勝弔)¶
　　(陳迹之未滅客乃指顧而告曰子亦見夫三臺之/嶻嶭者乎氷井峙北金虎距南銅雀巖巖中立而)¶
　　(三若稽作者振古所慙欲袪我御不能縷談子亦/欲聞其凡乎髙陽子曰嘻昔有塗巷話古事及漢)¶
　　(季小兒聞曹敗則大喜劉蹶則顰蹙而出涕蓋人/心天理之所同况怒其人而履其地因其跡而聲)¶
　　(其罪不亦宜哉客乃言曰吉利之生姓不自知由/嵩已冐夏侯何稽舞㦸禦捕啖葛如飴誑叔以疾)¶
　　(拒客以泥睥睨一世岸然肆欺雖橋河之見異卒/莫逃子將之譏謂興義以寜國致羣才之景隨爾)¶
　　(乃刼遷乗輿地尊天卑彞倫攸斁大厦以墮及乎/袁尚既敗審配亦摧黄星斯應赤精遂微入鄴領)¶
　　(冀州之牧中天植簒漢之基慮幾人之稱王乃居/之而不疑幾簣幾杵成兹崔巍子午梁貫愈出愈)¶
<pb:KR2k0047_WYG_072-58b>¶
　　(竒三山鼇戴雙闕鳳飛連甍複道相為蔽虧累棟/山積周軒雲齊陽宫冬熙凌室夏凄審曲面勢有)¶
　　(巧無遺衡漳浩浩乎其北隆慮靡靡乎其西收千/里於寸眸萃萬景於一時巻山河而匪席指風霆)¶
　　(其在頤應劉王徐唱酬&KR1258;諮登髙能賦家有陳思/父子放志欲長若斯天道惡盈樂極則悲撫中弱)¶
　　(之季豹顧婉孌之蛾眉語托人而哽塞惟泣血之/漣洏痛富貴之長違遽盡露其情狀彼一床之八)¶
　　(尺容幾許之繐帳要脯構於朝晡競聲樂於朔望/分香衣而造履組舉瑣瑣於屬纊其横槊賦詩之)¶
　　(雄發壁弑后之威奄忽而俱喪匪不及乎禪代丕/蓋黙定於主鬯鎖諸妓於幽閴望西陵之莽蒼念)¶
　　(舊寵而興悲抑茹怨而自愴霜雁訴秋露花泣春/塜木行拱几筵有塵哀絃急管其聞不聞事往跡)¶
　　(存如惡不泯夫以精舎二十年之規欲媒孽萬世/之鴻勲不知司馬家兒已瞠乎其側而耻於附其)¶
<pb:KR2k0047_WYG_072-59a>¶
　　(翼攀其鱗也徒為趙燕齊魏之張本因之增侈重/困乎吾民幸疊障之不鏟俾表惡於無垠今吾與)¶
　　(子效小兒之顰蹙申欺孤之公議傾壺中之清醇/澆胷次之磈磊且以酬漢室征西之將軍魏家創)¶
　　(業之武帝子為何如髙陽子聞而笑曰瞞乎瞞乎/如客之言則爾之罪窮天地亘萬世而不可貰矣)¶
　　(然誅則以心論言不以人廢乃歌其歌曰對酒當/歌人生幾何憂思難忘惟有杜康於是引滿竭壺)¶
　　(興盡而返回望三/臺渺蒼茫乎醉眼)¶
　明胡儼騶虞賦(永樂二年九月丁未周王獻騶虞於/朝休嘉之徴其儀穆穆臣民聚觀莫)¶
　　(不忻躍賛嘆臣儼謹按詩序曰騶虞鵲巢之應也/格物總論曰騶虞似虎白質黑文不踐生芻不食)¶
　　(生物日行千里人君有至信之德則應之瑞應圖/曰騶虞義獸也人君德至鳥獸澤洞幽㝠則見凡)¶
<pb:KR2k0047_WYG_072-59b>¶
　　(若此者在昔徒聞於記載未若今日之覩其盛美/焉蓋由聖天子德備中和建立皇極敦叙九族蕃)¶
　　(育羣生之所致也臣儼獲際嘉祥不勝慶幸謹拜/手稽首而獻賦曰惟皇仁之溥博均覆載於兩儀)¶
　　(掲日月於中天昭運化之重熙九族翕以雍睦萬/彚耀而增輝曰越裳與雕題皆稽顙乎赤墀天地)¶
　　(氤氲川嶽鍾靈迺産異獸魁然其形質皦皦而霜/白文黳黳而雲蒸目熒熒以夾鏡尾摇摇而㕘身)¶
　　(見周南之山谷乃鵲巢之休徴從二虎以為衛豈/百獸而同羣不食生物不折柔莖動則千里嘯則)¶
　　(風生猰㺄屏其醜類麒麟協乎至仁息不䕃乎惡/木渇不飲乎穢津隠巖巒之烟霧逺林麓之熇塵)¶
　　(於是虞人告祥喜溢藩王爰命輕駕八鸞鏘鏘翠/蓋葳蕤錦旂悠揚網□長坂委蛇重岡陟險巇披)¶
　　(䝉茸列羽騎騰飛熊兔潛形於三窟猿罷嘯於孤/峯風泛條而蕭瑟月隠霄而朦朧徘徊四顧蹀躞)¶
<pb:KR2k0047_WYG_072-60a>¶
　　(微蹤衆禽回翔百神䕶從願效竒於靈囿遂託身/於顯融辭長林之寥廓就廣路之豐隆羣邪為之)¶
　　(辟易壯士為之改容乃獻金門乃陳丹陛王拜稽/首天子萬嵗天子曰嘻惟王孝恭殿彼周邦光昭)¶
　　(故封行通神明福禄攸降故兹獸之時出其令德/之所鍾王曰天子為天下君乃聖乃神乃武乃文)¶
　　(功光祖考恩洽臣民德至鳥獸澤洞幽㝠和氣薰/蒸坱圠無垠惟以和而召和故諸福之畢陳景星)¶
　　(爛兮璀璨卿雲紛兮輪菌禾異畝兮同頴麥兩岐/兮並芬文禽青兕重譯效珍赤踶白象萬里來馴)¶
　　(矧兹獸之旼旼皆聖化之所臻未儲精於玉燭已/垂象於蒼旻於以昭至信揚德馨表聖知協義聲)¶
　　(殆天以彰聖人文明之治豈藩國之所敢勝况於/是時器車出而芝草生甘露降而醴泉盈甪端見)¶
　　(而長庚呈山嶽呼而鸑鷟鳴與騶虞而並耀垂不/朽於丹青彼林氏之五色暨鐾山與瑯琊徒傳聞)¶
<pb:KR2k0047_WYG_072-60b>¶
　　(於載籍嗟嵗月兮已賖孰若今之昭昭應寳祚之/靈遐乃有詞臣載筆鸞坡爰效詩人形之詠歌歌)¶
　　(曰吁嗟騶虞兮國之珍撫不懼兮逼不驚黑章繞/兮白毳明儵長嘯兮祥風興履澤地兮食不生㕘)¶
　　(二虎兮從百靈王用躬致兮欵天京&KR0776;旼穆穆兮/其儀貞鵲巢應兮聖化成千秋萬嵗兮歌太平)¶
　　李夢陽大復山賦(夫大復山者荆徼之名山淮實/出焉淮過桐柏始著於是禹導)¶
　　(淮桐柏始淮山二精發於何生産諸申陽何生於/是稱大復子實非遺淮要作攸光焉耳余珍其人)¶
　　(爰造斯賦不煩締瑣義意畢矣然辭猥調邇知音/君子諒有譏焉或曰此山胎簪亦其名云噫吁戲)¶
　　(厥山峻崛&KR1293;兮填鴻龎而導九川爾其巖巒㠕㠕/崆巃巍&KR3211;增崟重崒合沓蔽日曲勃焉安連巉巉)¶
　　(而棧棧迺有危峰七十&KR4124;&KR4126;岳岳崝㟰崿岞松栢/䝉焉千里望之蟺蜒飛飛兮若鬬龍之附于天也)¶
<pb:KR2k0047_WYG_072-61a>¶
　　(頫而察之萬山駢戢劍森㦸攅爛若踴蓮下則無/㡳之谷呷坤維而曳𤣥淵昔盤古氏作兹焉用宅)¶
　　(是以濁清判三紀掲澒洞開明劃日月厥山既形/餘乃發故爾上冠星精下首地絡聚膏以為崇滲)¶
　　(津以成川竅若浮肺萬谷濞旋神瀑湧焉飛流崩/崖走壑蹴石噴雪釘鐘礲砰鏗鍧迅霆擊虹震於)¶
　　(太空若其勢磄磅逆折狀若胎簪嵩首殿其北荆/沔包其南右標熊耳之嶺左朝桐柏之山其隂則)¶
　　(凝氷積雪晦明倐忽翠篠丹澤其陽則遊颷吸歘/重黎攸宫東有日華之林陽榮之風西則凉霏素)¶
　　(露凄凄清清珠樹燦英若爾材林浮雲寳藏蕃興/騰氣簸氛至其觸石膚寸而起也欐欐乎波駭山)¶
　　(靡不終朝而天下雨也於是生人立禽獸伏草木/殖靈芝秀宫闕醴泉噴其側於上則神鵠威鳳翺)¶
　　(翔吸甘華百烏從之振翰若雲中有𤣥熊緑羆騶/虞游麟猿猱麚麏百千為羣樵採牧獵之子唱歌)¶
<pb:KR2k0047_WYG_072-61b>¶
　　(出林響振峡谷咸䠥&KR0887;迸逸不見踪跡於下則長/淮發源配天迪坤混混沄沄江河並尊受珪上帝)¶
　　(疏穢錫存乃有祈靈丐禧梯航而來沉玉瘞璧闐/塞路逵若爾幽嵓之栖真兮三三兩兩御颷轂抗)¶
　　(霓旌左控白鹿右翳紫莖嫽兮若將逝邅延立迴/風淹留兮攀林薄逍遥兮山中於是稱曰春草兮)¶
　　(萋萋思公子兮傷悲身處叢篁兮終幽險虎豹暮/咆兮蛇虺&KR2114;舕公子兮歸來雲㝠㝠兮石瀬潺潺)¶
　　弔于廟賦(棟宇頺折兮四顧無垣鴿雀鳴噪兮雪/擁其門風衝激以拂帷兮慘九州之肅)¶
　　(冷軒長河以飲景兮飛光至而舒靈何先生遭不/造兮定危邦而永存用才者終鮮固兮孰震滿而)¶
　　(完身顧瞻宋京兮追念雙帝組頸為纍兮單馬北/逝虎臣視而誰何兮英雄竄而蓬蒿有憤壅蔽而)¶
　　(發疽兮亦有垂成而反被劉嗚呼先生成敗難以/逆度禍福不可豫謀死茍足以利于國兮泃虀醢)¶
<pb:KR2k0047_WYG_072-62a>¶
　　(而焉/求)盧柟嵩陽賦(楚王北遊登崇嵩之觀嵩陽大/夫侍王迺陟䝉茸履嵬巋長御)¶
　　(逺睞汜濫無際顧謂大夫曰壯哉山矣寡人於兹/殆將脱屣邪嵩陽大夫曰大王之言誤若臣者始)¶
　　(足與憇焉爾王曰夫山畜洩雲氣萬物所祖無貴/賤逺邇皆好焉子大夫私之已有是何厚於自待)¶
　　(薄於寡人邪嵩陽大夫曰臣聞之傳記鷦鵬搏雲/鵯鶋悦羣物各有適故其所托者殊焉王曰夫寡)¶
　　(人舍此將復有説乎嵩陽大夫曰唯唯夫嵩維巨/嶽極於圓祗之中横帯汝潁崪陗於氛霄之上緑)¶
　　(蒨靄之薄盛乎翠虹之嶂爾其三十六峰二室嶕/嶢靈巖浮歊嶐&KR3976;㞾&KR3057;樷轢互分嶇陭傍迕籧篨)¶
　　(偃蹠行者中于久之□息汗脅增愳若夫䆵阬谹/谾虧澗無底䆷&KR2191;窅䆨長風颵飉扎軋吚譻流離)¶
　　(轉散髣髴松聲天雨新霽萬壑灌瀬漰濤湢汄硸/頺雲噦&KR1503;□疊響□歔鬼怪於是鵻鳩掩羽豺虎)¶
<pb:KR2k0047_WYG_072-62b>¶
　　(驚蹙慌忽謾台悚息川谷此誠山精魑魅之所穴/處竊恐大王不遑托跡於此也王曰敬聞命夫大)¶
　　(夫惡得獨憩乎哉嵩陽大夫曰臣少斿上都新侍/諌垣陪列公孤尊三王貶五霸揖讓于魏闕之下)¶
　　(爾迺南箕揚舌青蠅㸃白即墨膺讒寺人灑血解/圭組脱鳴璫辭金墉凌風翔飄然霞逝迺昇乎嵩)¶
　　(髙之陽故其怡神育靈則攀縁嶔崟傍眺瑶城陟/乎泰清盡足力而後返於青炎之圃徘徊於松桂)¶
　　(之林激嘯於汧水之滸將折若華之英蕤江蘺襞/幽蘭帯楚蘅猿猨媟于左麋鹿擾於右逍遥容與)¶
　　(精神益夀然後檢捜巖穴探飲玉漿璧壇鳳笙銅/銚石床希瑞呈露娛樂無方若迺王喬控鶴于林)¶
　　(間宻公失路于露外少君捧節乎雲中劉根抗絶/於人世莫不偃仰羣笑慿虚軒輊臣雖傭駑與通)¶
　　(紹介故夫龍門三臺緱氏之嶺皆臣往來遨遊者/也夫大王擁千乗之器妃嬪珍玩之御不輟於前)¶
<pb:KR2k0047_WYG_072-63a>¶
　　(焉能避世長往哉王避席曰寡/人不能也子誠為嵩陽大夫)薛瑄黄河賦(吾觀/黄河)¶
　　(之渾渾兮乃元氣之萃蒸濬洪源於西極兮注天/派於滄瀛貫厚土之龎博兮沓元溝之晶明過積)¶
　　(石而左轉兮龍門呀而峻傾薄太華而東騖兮撼/底柱之峥嶸入大陸而北徙兮迷不辨夫九河之)¶
　　(故形徑兩海而紀衆流兮擅浮沉之濯靈覽頺波/而懷明德兮又何莫非姒氏之所經營登崑崙而)¶
　　(俯視兮固彷彿其初迹馭髙風而騁望兮遂周遊/其曲直何末流之混濁兮始清澈而湜湜羌澹灔)¶
　　(而徐趨兮勢沄沄而自得觸險石以闗暴兮詫□/轟而轂擊天宇擴其沆漭兮渺上下之𤣥黄霧雨)¶
　　(&KR0834;&KR0834;而滃集兮混邃古之洪荒微風蕩拂而渙散/兮天機組織其文章頺焱浩而洶湧兮百怪垂涎)¶
　　(而簸揚腥雲濁浪以盪汨兮恍惚顛倒乎舟航靈/曜升而赫照兮乗正色於中央望舒在御而下臨)¶
<pb:KR2k0047_WYG_072-63b>¶
　　(兮列宿涵泳其光茫若乃震秉符以行令兮百谷/滛滛其凍釋山澤沮洳以上氣兮增滉瀁之洋溢)¶
　　(魚龍乗濤以變化兮渺莫測其所極祝融載節以/南届兮雷雨奮達以&KR1480;霈潢支流而股合兮百川)¶
　　(奔而來㑹木輪囷而漂㧞兮蔽雲日而淘汰狂瀾/洶而嚙岸兮塊土焉塞夫衝潰霜戒嚴而木脱兮)¶
　　(少昊執矩以司秋洲渚綿邈而石出兮始殺湍而/安流霰雪紛其四集兮顓頊乗坎以奮神大塊噫)¶
　　(氣而厯軋兮流澌下而龍鱗層氷横絶而山委兮/河伯驅石以梁津羌險夷而明晦兮變朝暮與四)¶
　　(時颷風起而衝目兮漭怪駭其難推覩圓方之一/氣兮恒來往而宻移昔尼父之歎逝兮跨百世而)¶
　　(罕知顧川流之有本兮與終古以為期啟龍圖而/翫六一兮悟主宰之所為喟余心之未純兮感道)¶
　　(妙之如斯&KR0147;詞言以自/明兮庶晝夜之靡虧)張論金門山賦(混濛既闢/輿蓋攸分)¶
<pb:KR2k0047_WYG_072-64a>¶
　　(川湯湯以歸墟山崒嵂而鴟蹲嶽鎮斷鰲以插天/岡巒連巻而摩雲唯元和之歕薄有兹山之嶙峋)¶
　　(節氣宣化助教流芬䟽二儀之沴結發三&KR0284;之清/響鬯七情之底滯而瀹久痼之人心吾蒐其□毓)¶
　　(之符契原贔屭於鉅靈兼溯其脈絡之系包總條/支於崑崙崫葱嶺而&KR3230;南山跨蓮岳以超虢秦鸞)¶
　　(翔鳳翥端緌垂紳岌岌峘峘磈礧崱屴嶄嶄巖巖/嵣㟿嵽嵲以弭節於有雒之表溪水之漘其尊若)¶
　　(君其闕若門厥名曰金厥形維均是則兹山之俶/載可以纍秬黍而細陳爰是地吐清淑天生神物)¶
　　(挺羃空之叢篁紛篔簹於林麓幹龍奮以干霄籜/蟬解而蜕骨直兮比有道之矢虚兮擬大度之谷)¶
　　(忠兮縈雷陽之思孝兮搵孟宗之哭戢羽堦墄標/君子之亭亭執&KR0209;羅浮友大夫之謖謖溝稜稜兮)¶
　　(就夷節磷磷其横出兹嶰谷之所繇得名洵漢志/之可信可述遂爾道合天鈞神叶皇衷發獻思於)¶
<pb:KR2k0047_WYG_072-64b>¶
　　(炎帝締聲氣於伶工截筒分律依永和聲葭灰載/飛緹素云衝遞六六以作管隔八八以相生妙三)¶
　　(分之損益旋七聲而為宫襍變宫於變徴偕二舞/以奏五夏兼去滅乎執契節南吕而比應鐘召威)¶
　　(鳳其來儀應雌雄之和鳴鏘鏘噦噦喈喈雝雝人/鬼咸格朝㑹攸同軒轅丘上燕衎房中備六代之)¶
　　(韶濩曰雲門與咸英京房踈而成謬减黄鐘之九/寸拓拔陋以多拘格未凖而不行&KR0339;新聲之戾古)¶
　　(笑音審而官聾譯琵琶於祗㜑銷金石於牛𢎞占/亡國之噍殺職不競乎南風簫幽咽而引鳳篴清)¶
　　(越而化龍聞臨堦之管籥翕兩序之笙鏞皆斯山/之取材譬鄒嶧之孤桐所以山號金門亦稱律管)¶
　　(自邃始以迄無窮夐徽音其未斬曩掲宜陽之名/區今標永寜之絶巘驅太平萬畝東西兩原肅兩)¶
　　(仗而前導襟滬雒昌穀砅砰硿䃧硠硠礚礚以唱/呼而遏逺左揖龍嶂右瞷獅岩拉烏啄之仙掌拍)¶
<pb:KR2k0047_WYG_072-65a>¶
　　(巧女之弱肩顔斗絶而壁立背峛崺以巑岏清風/拂檻以習習明月窺户而娟娟維南則千峯矗矗)¶
　　(突兀騰騫樵蘇是經狼虎穴焉伏牛陸渾空桑萃/巖羊腸蛇蛻鳥度猿攀厯浙陽浮丹水凌九臯馮)¶
　　(大隗紓曲迂回以南合於鄖襄荆宛之間維北則/二陵風雨三晉雲山嶕嶢跨神井以居地底柱帯)¶
　　(鬼穴而撑天南河興五子之歌聖窟築胥靡之巖/柏谷醉漢帝於主翁蘭昌遺玉盌於人間崤函㶏)¶
　　(澓熊耳鈎連欎律淈泆絡繹蜿蜒銜為鳳翼之原/維西則陽屋開文字之鼻祖龜窩呈理數之淵源)¶
　　(長水浩淼隋陵亘綿髙門嵳峩鵜鶘纂嚴東溝南/折髙高下下盤為三六之阪方之上天之難維東)¶
　　(則神頂韓嶽龍窩鳳泉反曦晷於西照分夜漏於/黄昏錦川朝女几以瀠洄蟩嶺抱鹿跡而環旋雨)¶
　　(浙&KR0377;以讋連昌雲靉靆而䕶平泉步凌波之羅襪/縱轡馭于澗瀍總斯山之盤礴樹千秋之大觀罄)¶
<pb:KR2k0047_WYG_072-65b>¶
　　(不律以探纂吾靡得而盡言若乃天中佳麗土膏/沃若四方均道隂陽㑹合珍禽異卉嘉&KR0188;&KR0812;酌春)¶
　　(華絢爛鋪滿地之縹綃秋實離披霏川原之紅藥/白兔偕鸒鷇而鶴鶴雒鮪並河魴以躍躍爇丹柴)¶
　　(以炎炎掇梅英之灼灼平子既攤思於兩都余亦/姑舍是而不作至於靈湫幽壑窅静泓深二氣訢)¶
　　(合歘忽蒸薰轉孽為祥致雨興雲驅豐隆而召列/缺灑霶雱嵗旱之甘霖魃靈寢怪野煴不焚鍚廣)¶
　　(恵之宸章制烺烺而麟麟斯又山靈之錫祜年穀/之順成而借龍伯之名以行其神以顯其仁者也)¶
　　(若夫嘉名之錫義實閎博或以為鏐錫之自出竟/披沙而難捉抑以為六書之象形差依稀其杪末)¶
　　(余思夫五行首金以遞木八音先金而次石鐘律/雖始于坎一之宫摩盪實肇於乾一之宅琯吹律)¶
　　(而萬事畢金聲樂而八風協名可撮始以蓋終義/實顯著而烜赫金門之義蓋始諸此乎或疑之曰)¶
<pb:KR2k0047_WYG_072-66a>¶
　　(紀之稱伶倫也踰阮隃陟崑丘取竹於大夏數萬/里之外兹近而括之兹山將無縮地紀而誣山靈)¶
　　(剽盛美而誇流俗徒浮名之啖而盡盩夫情實歟/曰是何言之易也聖皇開天宅中建極異國殊方)¶
　　(風氣殊僻即有熊之遺軌譚者逖稽而靡一若首/山之銅荆陽之鼎具茨之駕崆峒之蹕皆諸夏之)¶
　　(奥區匪逺騁於轍迹豈審音尚象曾中原之乏材/乃鑿山通道以借響於重譯又豈渭川之千畝㑹)¶
　　(稽之竹箭維揚之&KR1642;簵有斐之淇澳皆材弗中乎/笙簧聲不諧夫鐘律乃必市竒掠異於沙棠□草)¶
　　(洵水丹粟之絶域古曏今誣情喻理析毋亦惟是/嵩雒地中表立晷測太和環應清濁攸叶譬蜀山)¶
　　(之子鐘若蕤賔之方鉄聚氣類以相求或可破曼/衍之誣説者也且夫宜陽金門係地以山河内葭)¶
　　(莩灰飛氣傳志在律數星日班班放宜陽之古縣/實韓城之頺垣固近取而可得燦沿革之犁然何)¶
<pb:KR2k0047_WYG_072-66b>¶
　　(乃舍中原足徴之文獻信志怪不經之迂談萬澶/漫而千悠謬迷莊馗而望丘山豈不大可涕洟而)¶
　　(咏嘆也耶嗟不穀之後死道未墜而在人恍皇風/之沕穆進六相而逡巡當勝國之季年余皇祖曰)¶
　　(仲文違馮翊而就郟鄏罹兵燹之燐燐遺皇妣於/少祖遵雒濵而西循愛兹谷之幽深粤暑涼其静)¶
　　(豁氣欎葱而佳哉儼羣龍以撮合語地則東嵩西/華南伊北洛靈弗靈於此也語人則前伊後傅左)¶
　　(周右召傑弗傑於此也逌然賞心天啓誰奪爰&KR0114;/爰築是垂是作閲九世而逮我躬當四朝之炎燦)¶
　　(謬承恩而簉鴻逵曾三役於卭笮驅驄仗鉞㟻山/堙壑藺蠻既膏斧而隸版圖水獠亦稽顙而就周)¶
　　(索還朝宗於江漢奠四維之嶽嶽為德為民不愧/不怍總三生已經之晨途非一丘歸休之所託吾)¶
　　(將卧兹山以長老兮了浮界之塵&KR0381;登絶巔以舒/望眼嘯天風而啜藜藿噫戲吁有溪如帯有山如)¶
<pb:KR2k0047_WYG_072-67a>¶
　　(礪蜉蜉百年勞勞安憩竹素之微名可擲景鐘之/永業焉繫匣長劍於□螬之穴囊彎弓於廣莫之)¶
　　(肆&KR0147;拄杖兮覔葛陂/竣大雅希聲於永禩)¶
皇清陶澂鈞臺海棠賦(鈞臺故郡王府今為兵巡公署/有海棠一株髙可數尋每當花)¶
　　(發絢耀滿庭繹堂沈太史日偕諸同人觴詠其下/予因賦以記之其辭曰維彼嘉樹生兹廣庭交幹)¶
　　(翳日繁葩粲星矜獨豔以自貴處羣芳而不争迷/朱門兮悵望臨春風兮含情若迺濯露未晞沉煙)¶
　　(欲起修條握丹曲莖散綺既蔚蔚而覆檐更爰爰/而照水擬幽夢之始驚或靚粧之未已及夫杲日)¶
　　(初上鳴禽載賡俛仰錯列髙卑互章其乍覿也虢/國承㤙之面其迫昵也壽陽試的之香其旉之畢)¶
　　(發也妃媵貫魚而在御其蕚之並綴也邢尹受詔/而同堂加以葉迸千珠絲垂萬玉極妍盡態奪志)¶
<pb:KR2k0047_WYG_072-67b>¶
　　(摇目憎佛桑之擅名賤澤芷之呈馥豈檖羅之自/文較杉錦而尤矗穠李當之漸失夭桃視之若恧)¶
　　(沁麗澤於蠭脾沾柔情於蜨魄斯庻類之昭融宜/觀者之未足於是主人至止衆賔駢羅行酒離坐)¶
　　(一彈再歌倚髙栁之綽約映方塘之坡陁紛落英/與霏絮㸃&KR0639;粼之微波胡轡影之甚駛兮况余顔)¶
　　(之既酡錯華鐙以相續兮態連娟而僛傞感時物/之易化兮行遷延而摩娑安能結巢于其上兮吾)¶
　　(將與之終/老虖巖阿)任璿衛水金波賦(汎彼百泉清且漣兮/迴瀾曲岸宛轉生姿)¶
　　(引碧流而西下繞粉堞以東歸雉城之側駝灣之/湄中有澄練爰類文漪影動金波摇晴天而煥彩)¶
　　(光凝玉液射皎日以增輝爾乃外絶纎塵中涵萬/狀動如錦水吹滉瀁之餘清静若銀河積空明而)¶
　　(無浪綴縟&KR0488;以為雲絢金光以成瀁方其朝露皚/皚暮烟浸浸結縷兮鮫綃潛渚兮虹飲始也曙色)¶
<pb:KR2k0047_WYG_072-68a>¶
　　(與澄波爭妍少焉落霞與晴澗相映既吐巨蚌之/珠旋飛寒蟾之鏡至夫宿雨霽薄霧明移殘照帯)¶
　　(踈星明璣的皪而不定清泚掩映而雯生萬道琉/璃之影千尺綺縠之形遊魚駭目翔烏奪精顧兹)¶
　　(衣帯漩澴繞縈何以寸流之内而獨有斑錦鋪繡/之名吾聞至治之世海波不興上理之代河伯效)¶
　　(靈方今天惟瑞聖地不藏寳則兹盈盈一水用於/民惟地之利用於國通運之道寜僅誇近郊之波)¶
　　(瀾翻勺水之/麗&KR0488;已哉)范璜蓍草賦(何造物之無盡藏兮嘉/風拂而露披燦百卉之)¶
　　(葳蕤兮&KR0291;夭喬以乗時爰有瑞草兮厥名為蓍植/彼靈壤兮䕶以神龜既磥砢以多節兮亦蓊欎而)¶
　　(特竒維時皇風鼔扇品類咸宜誕朱莢之茂草産/金色之靈芝爾乃叢生愈茂兮一本百枝踈莖促)¶
　　(節兮修以丈餘名髙芳杜色陋黄渠鳳葵龍芻吉/雲望舒厥卉匪常厥用難齊亦有嘉木如椿如柏)¶
<pb:KR2k0047_WYG_072-68b>¶
　　(如桃如李絜彼神姿終莫可比他如映日迴風露/凝烟滋清埒蘭蕙勁同松杞蓋靈境之異植豈衆)¶
　　(草之蕪靡若夫國有大舉進退猶豫勞人戰士君/子淑女未定從違莫審臧否慎而用之各得其意)¶
　　(可以決疑可以卜吉是蓋將與鬼神焉通其幽兩/儀焉合其理而又豈但區區焉如瓊州之産可與)¶
　　(占風堯堦之瑞可與紀時至於聳秀乎髙臺之上/綽約乎芳澗之濵泊然無求取舍惟人曠逹似智)¶
　　(静重若仁又豈不疑返魂之香為多事而懐夢之/草為弗韻也哉矧其雜野芳而不亂抱勁節以自)¶
　　(持不轉易於寒暄不移奪乎權勢不欺似信卑俯/若禮直方類義則又以一卉之微而備乎生人之)¶
　　(㦤於戲噫嘻是固宜其詳誌乎繫辭之篇吟深於/風人之詩如謂龜則長而蓍則短斯又烏足以知)¶
　　(之吁嗟乎天地闢兮混茫聞帝德洽兮徧九垓羣/生遂兮神物培氤氲乎幽絶之區熠爚兮風后之)¶
<pb:KR2k0047_WYG_072-69a>¶
　　　(臺生民用之決疑猜羌欲賦兮意徘徊茍其不見/穫於野人之薪兮雜蒿萊則又奚惆悵乎仙人之)¶
　　　(贊不至君子之譽不來而致/羡於天上之種倚雲之栽)¶
　　　恭建¶
　萬壽宫告成賦并序　　　　　　　(臣/)王士俊¶
　(萬夀宫者豫省新建祝工具詳臣士俊恭紀刻石中至/釐之所也其縁起暨竣)¶
　　　(於規模宏麗氣象矞皇實稱觀瞻之壯臣心誠懽/誠忭復額手而敬為之賦曰大矣哉我)¶
(天皇上憲/  出治而)¶
(天之眷我孔厚也大寳曰位大德必夀舉八紘而紫氣悉/  皇上者)¶
<pb:KR2k0047_WYG_072-69b>¶
　(元后融貫九垓而黄雲徧覆振鼉擊鯨民尊/    渥露煦風民親)¶
　(父母溯自懽輿三五開闢子丑孰于斯而為盛乃生民/    所未有是以太和滲漉元氣妃牡苞符沓駢庥嘉)¶
　(龍飛輻輳處處康衢時時春酒况躬遇夫河南之域寰/    聖節而懽承夫虎拜稽首也哉粤稽)¶
　　　(㝢號曰中州嶽尊鎮星之位水自崑崙而流天球/之所翕赩媪神之所夷猶聖哲之所光宅仙靈之)¶
　　　(所媐遊六氣之所和㑹五序之所摩揉民風沕穆/天下無厹不競不絿不剛不柔若典若誥若魯若)¶
　(天子鄒之惠叠恩稠/    嘉)¶
　(帝之澤維民之庥恭逢祝不能求締搆未剏周爰咨諏/祉肩纍趾蹂數不能紀類)¶
　　　(臣於是悚然其有感穆然其有思緬惟腹壤振古/及兹聖德滙於斯聖瑞亦聚於斯也爾其啓龍馬)¶
<pb:KR2k0047_WYG_072-70a>¶
　　　(之卦畫兮擷虙羲之神蓍候具茨之雲物兮茁軒/轅之瑞芝聆六英之天機兮彈帝嚳之朱絲告五)¶
　　　(老之河圖兮苞唐虞之金泥錫九疇之洛書兮呈/夏后之𤣥圭自子姬以遞嬗兮長燭曜其光熹維)¶
　(皇上我御極兮尤萬載而一時懋千聖未懋之學兮集/    之)¶
　(新宫千聖未集之禧臣兾/    之肇建兮嵗恭祝夫)¶
　¶
　¶
(帝命羲和練兹時日太人占之朗示龜筴曰謀僉同經始/  聖主夀時萬時億是宜興功鴻造胥集衆)¶
　　　(遂亟爰乃凖水臬相隂陽儲楩楠選豫章榰幕帟/給糗糧六工踴躍百役贊襄砰砰&KR1503;&KR1503;焱焱煌煌)¶
<pb:KR2k0047_WYG_072-70b>¶
　　　(巨模天運飛構神揚翡翠飾棟玳瑁施梁墄鏤龍/虬瓦配鴛鴦玉狻躨跜銕鳳翺翔觚稜矗起罘罳)¶
　　　(翼張太乙容與神女相羊樹之以闕表之以坊拱/之以殿掖之以廂周之以廬藏之以房廣之以庭)¶
　　　(繞之以廊衛之以欙繚之以墉築之以堤環之/塘芙蕖萬朶櫸栁千行曲水圜橋制類夫辟廱)¶
　　　　(通垣複牖象合夫明堂/翼翼乎若嶷&KR2163;於閶闔)　　　(於是逺而望/蒼也近而陟)¶
　　　(之洋洋乎若伾仡於五雲歕欱於三光也分而視/之肅肅乎若紫微正位環以鈎陳輔以文昌也合)¶
　　　(而觀之總總乎若黄裳元吉青赤成文黼黻互章/也矧夫含佳氣兮菁葱吐祥煙兮杳馤吞震位之)¶
　　　(精英納坎方之沆瀣軋坤軸兮蟠根指乾元兮作/蓋倚嵩岳兮為屏繞黄河兮如帶伊洛淮濟兮似)¶
　　　(抱似環崤函太行兮如揖如拜外此南江北漳右/華左岱象)¶
<pb:KR2k0047_WYG_072-71a>¶
　(天威之赫濯迺無逺而弗届蓋心思於是乎至肅耳目/    於是乎極大矣敬逢)¶
　(萬夀之節忭賀之朝風傳玉漏斗轉珠杓旭日如鉦卿/    雲若綃華鐙璀璨羽纛飄摇金爐香裊)¶
　(黄幄光髙器陳鹵簿音/    臣腰玉元戎插貂)　　　　　(旌節褒鄂弓刀勲/)¶
　(新宫既建松茂竹苞嚴而不越静而不囂臣心凛凛班/    列陶陶更有峩博之紳章縫之士石户老農江湖)¶
　　　(商子華髪耆頤總角童稚綺繒繽紛花鬘䙰褷莫/不顧之心儀瞻之色喜以為吾)¶
　(皇上之慶前此未嘗冇是也又有無量夀佛妙諦三乗/    天竺跋陀洛陽摩騰漢竺法蘭晉佛圖澄梁達摩)¶
　　　(師唐一行僧兠羅綿/鉢忻見雲楣之式宏)　　　(傳燈乆傳豫土之衣/復見函闗道士宛丘)¶
　　　(先生緱嶺王喬汝州廣成公名河上仙號洛京進/雲華之籙吹步虚之聲遊璇題與玉砌儼方丈兮)¶
<pb:KR2k0047_WYG_072-71b>¶
　(萬壽蓬瀛/    宫既)　　(道然則庻之情尊者益致其尊親者益/中土士)¶
　(皇圖顯其親矣由是繩繩永永化浹中孚風還太朴天/    式廓重譯悉朝殊方稟朔)¶
　　　(秩百禮人和萬樂緯汁珠囊農應神爵獸見師親/鳥來世樂草獻金光木珍丹若億載猶長萬年彌)¶
(天之眷擴蓋/      我)¶
　(皇上者如此其厚是/皇上之夀同於)¶
(天固事之無疑而理之至確者也將見畿南啓瑞汴宋含/      嘉巍巍)¶
　(萬壽之宫天下一家又豈豫臣之所得而私豫民之所/皇上方視)¶
　　　(得而誇/也哉)中天日月光華賦并序¶
<pb:KR2k0047_WYG_072-72a>¶
　(皇上御極之十有三年嵗紀旃䝉單閼撫于五辰庶績/    其凝爾時日躔胃維月軌青陸律中姑洗則陽和)¶
　　　(既渥而元亨嘉㑹矣乃于是月二十六日仰瞻日/輪之表五色重抱異彩叠環祥光飛動卿雲捧䕶)¶
　　　(厯時辰巳午未之乆又先于是月望日宵月凝輝/重輪煥采其色亦備五而浮金耀碧炯射户牖厯)¶
　　　(時戌亥子丑之久日華見於正晝月華見於夜半/不越旬日而同輝聨曜又並現中州之域豈隂陽)¶
(天庥/)　(所和風雨所㑹/)¶
　(聖澤醖醸尤深歟抑地接/  神京近光)¶
　(天子而乾出嘉符坤流靈契尤炳炳而煜煜歟又或如/    漢儒鄭康成所云季春之月日月㑹於大梁是以)¶
　　　(載陽之候叠徵于中州分野歟稽厯代天文之志/諸家瑞應之圖以及唐百官志禮部郎所掌悉紀)¶
<pb:KR2k0047_WYG_072-72b>¶
　　　(大瑞名物六十有四焉上瑞名物二十有八焉中/瑞名物三十有二焉下瑞名物十有二焉此固蕃)¶
　(寵命釐首列介祉莫加者矣士俊方膺汴梁敬率屬吏/    總制河東兼攝河南撫篆時開府)¶
　　　(州氏恭仰日華誌慶其月華則得之汝寜府守令/牘報者蓋汝南又豫之最中也既已敬上)¶
　(聖賀章請付史宬昭兹來許以示/  德光昭)¶
　(天子萬年之慶而悃忱懽忭未已復鞠&KR0957;珥筆敷陳大/    美而賦之賦曰粤自鴻濛溟涬肇啓皇輿兩曜轉)¶
　　　(轂右闢左舒欱光噴景槖籥洪爐朝翔若木夕御/金樞精凝霜兔氣孕踆烏檀金六龍之輦水晶七)¶
　　　(寳之都其尊也實稱天子/一苞苻恭逢)　　　　(子其瑞也第/)¶
　(景運方隆陽春布渥戒周官兮保章候日月於合朔爰/    于既望祥開河洛爾時天朗氣清羣隂觧駮日華)¶
<pb:KR2k0047_WYG_072-73a>¶
　　(月華重輪照灼煥爛兮若山龍&KR0488;火之鮮明層叠/兮若黼黻文章之交錯絪緼兮若泰元媪神之盪)¶
　　(摩紛綸兮若龍頷鳳咮之噴薄象圓而中規兮若/天形之笠太極之圖氣純而無纇兮若精金之繩)¶
　　(美珠之珞浮動于環中兮若北方夜半之沆瀣東/方昒爽之熹微拱䕶于環外兮若羣仙謁闕之紫)¶
　　(軿上帝端居之黄幄方其始升也非雲非烟輪囷/蕭索及其漸凝也如組如繡纍跗叠蕚又其久旺)¶
　　(也積英積華乾包坤幙洵璇圖之竒瑞兮學士未/能咏歌實芸牒之神符兮詞臣或難揚㩁况乎時)¶
　　(不浃辰地非千里既東倡而西和亦晝明而夜起/貫珠合璧循環不已月吐華兮真如不夜之城日)¶
　　(曜魄兮又似再中之世媧皇煉石兮呈五色之孔/多織女成章兮宣七㐮之徧麗度或遲而或速兮)¶
　　(總見並行道或赤而或黄兮方疑連軌察以玉衡/兮果孰短而孰長測以周髀兮將何同而何異有)¶
<pb:KR2k0047_WYG_072-73b>¶
(聖世喜必雙紀祥者二豈非照靈源之龍馬含具茨之/    洪庥中州盛事歟于是)¶
　　(雕雲羽蓋團園兮仍合先天之象朱旄緯繣兮聿/成制字之文揚采熊熊映流虹于洛汭飛姿熠熠)¶
　(北掩繞電于河濵蓋以天開中土地拱/  辰柝聞)¶
　(畿輔雲近應圖合牒握籙闡珍豈與夫東都神雀宋/禁宸是以)¶
　　(郊素麎潁川連理之木澗瀍比目之鱗得以並提/前後輕相等倫也哉于是)¶
(天子居靑陽之/  耕耤之三推)　　　　　　(祥風習習㴻雨&KR2088;&KR2088;/)¶
　　(麥皆連穂桑無附枝醴泉若釀甘露如飴獸含肉/角禽號朱離九莖瑞穀三秀靈芝虡鳴鱗介蟄振)¶
(帝乃昆跂嘉祥沓至道寳交施固之惟修德者獲福務/    穆然而深思終將固之又)¶
<pb:KR2k0047_WYG_072-74a>¶
　　(小心以承禧而乃荆河惟豫屢昭盛美凡犬輶軒/使臣節麾大吏紆朱拖紫之班章甫縫掖之士袜)¶
　　(首袴褶之軍石户山農之子總總林林圓顱方趾/熙熙皥皥華顛毁齒莫不軒衣張眉雜遝愕眙以)¶
　　(為質之縹緗考之傳誌日月之宫有氣必視在上/曰冠在下曰履在中曰纓在旁曰珥惟環曰抱紅)¶
　　(黄碧紫璧組葳蕤雲䍐旖旎如繪丹青如展紈綺/焱焱炎炎䙰䙰褷褷凡現此形厥兆大喜昔者日)¶
　　(月光華歌于有虞帝舜之朝五色互呈見于少昊/金天之氏維我)¶
(皇上之德與兄日姊月同明所以信而有徴大而非侈/皇上之功合日域月□並暨)¶
(龍飛矧夫由我豫始娵訾㑹日月五星實豫分野而今/    紀瑞)¶
　　(又踵其祥黄河符千載一清在豫亘綿而今又協/其祉更且兖豫輔車齊魯尺咫厯下之慶雲匪遥)¶
<pb:KR2k0047_WYG_072-74b>¶
　¶
(恩㫖若相照而相輝亦一彼而一此是宜對揚詩之例/皇庥書之信史凡我小臣槖管以俟循天保歌)¶
(彤墀願貢東作賦之才深慚巴里又歌曰五緯汁兮雲/    乏河)¶
(聖人物祥天明明兮日月光金支翠旂兮鸞飛鳳翔/    坐兮開明堂豫之土兮在中央告)¶
(帝圖兮福吾兮萬壽無疆藏之金鐀兮惟其有慶惟其/皇四方來賀)¶
　　(有慶兮是/以有章)¶
　　劉章中天日月光華賦并序(蓋聞寶日揚輝紀由/少昊卿雲布彩頌自)¶
(皇上中天實隆古之靈符為史書所罕覯我寅日在大/    御極十有三年嵗當乙夘接令序於四)¶
<pb:KR2k0047_WYG_072-75a>¶
　　　(梁布韶光以三月金輪五色瑞應豫州玉窟重光/竒徴汝郡曰抱曰戴正符神契之書非烟非雲始)¶
　(皇上騐史遷之筆此皆由我/    功超帝紀德迓)¶
(天庥協應中州叠昭上瑞制府率同司道屬吏拜手呈圖/      颺言志慶吮彩毫以畫日騰瑞氣于凌雲仰祝)¶
　(萬年非拘一體章濫膺紫省忝乏華文何敢追八伯之/    歌庶幾效九如之頌乃為賦曰覽九州之分野惟)¶
　　　(豫際乎中央占星應乎亢角測景凖乎隂陽燦浮/河之緑字騰入昴之榮光叠靈圖之上瑞薈寳籙)¶
　(聖天之嘉祥惟我治而離照四方也㑹娵訾以五緯則/    子之乾元出)¶
　　　(豫土之疆也澄河瀆於千里則豫流之長也豈非/地居腹壤氣協天閶應)¶
　　(熙時之經緯耀信史而煇煌者乎維時至治馨香太/  和滲漉既厚純禧彌徵茀禄嵗在單閼之辰旦中)¶
<pb:KR2k0047_WYG_072-75b>¶
　　　(牽牛之宿瑞露溥珠條風扇燠六幕晴薰九霄清/穆乃現重輪仰瞻丹旭躍彩羽於踆烏拂琪葩于)¶
　　　(若木紫與赤其交環碧與黄而迴複錯組繡之繽/紛帯委綏之連屬影抱戴以層層氣輪囷而郁郁)¶
　　　(擁瑞靄於五雲普照臨於萬目而迺休徵叠叠嘉/應重重是月既望夜氣横空蟾蜍滿魄桂粟分叢)¶
　　　(燦九枝於王宇吐七寳于珠宫既浮金之躍躍復/編貝之總總鱗鱗兮機列七襄之錦縷縷兮橋聨)¶
　　　(五彩之虹斯又結璘之含曜先應瑞於天中者也/原夫日月雙丸作天尸牖厯明晦而循環凖轉旋)¶
　　　(於左右騐氣朔之盈虚㑹乾坤之樞紐參靈憲於/星躔慎保章於官守人安作息之常照合升恒之)¶
　　　(久斯即治世之符而稱天庥之厚矣况乃布彩必/雙呈祥不偶影的爍而争竒色璘㻞而雜揉應合)¶
　　　(璧于東西煥重光於先後晝與夜而交輝隂與陽/而協耦其為日之華也厯未而始辰其為月之華)¶
<pb:KR2k0047_WYG_072-76a>¶
　　(也自戌而至丑蓋曠古所希聞實生民所未有而/且地聨列郡景萃中區仰盱赤耀斜睇金樞豫之)¶
(天子官吏交慶堦除豫之士庻忭舞里閭喜近光於/    維接壤於)¶
　(皇都先四方而瞻雲就日合萬國而擊壤歌衢念小/  臣之承乏始奉)¶
　(命而載驅值中天之寳曜慶億禩之瑶圖敢濡毫而/  伸紙愧繪畫之難摹抒寸丹於葵向效萬嵗於嵩)¶
　　(呼/)¶
　¶
　¶
　¶
<pb:KR2k0047_WYG_072-76b>¶
　¶
　¶
　¶
　¶
　¶
　¶
　¶
　河南通志巻七十二¶
