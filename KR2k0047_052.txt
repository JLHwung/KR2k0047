# -*- mode: mandoku-view; -*-
#+TITLE: 河南通志
#+DATE: 2015-08-24 22:42:00.643833
#+PROPERTY: ID KR2k0047
#+PROPERTY: BASEEDITION WYG    
#+PROPERTY: JUAN 卷五十二
<pb:KR2k0047_WYG_052-1a>¶
欽定四庫全書¶
　河南通志巻五十二¶
　　古蹟下¶
　　河南府¶
　　洛陽故城(在府城東三十里洛水北即周公所營/成周漢置縣東漢西晉後魏皆都此唐)¶
　　(許渾詩禾黍離離半野蒿昔人城此豈知勞水聲/東去市朝變山勢北來宫殿高鴉噪暮雲歸故堞)¶
　　(鴈迷寒雨下空壕可憐緱嶺/登仙子猶自吹笙醉碧桃)王城(在府城西五里/成王命周公營)¶
　　(洛邑以為朝會之地即此明劉鳳詩宅中形勢澗/瀍深作洛千年王氣沉闗控河流當地軸岳分嵩)¶
<pb:KR2k0047_WYG_052-1b>¶
　　(少壓天心西來驛路連雍畤北枕秦城接/華隂禹跡芒芒敷九土獨令磐石誦虞箴)雍氏城¶
　　(在府城東二十里黄帝/臣雍氏作於水滸故名)東都城(在府城南洛水陽/左成皋右函谷前)¶
　　(伊闕後邙山周四千九百三十歩唐志貞觀六年/號洛陽宫顯慶二年曰東都光宅二年曰神都天)¶
　　(寳元年曰東京肅宗元年復為東都龍紀間尚仍/其舊皇城曰太微宫城曰紫微陳後主詩建都開)¶
　　(洛汭中地乃城陽縱横肆八達左右闢康莊銅溝/飛栁絮金谷落花光忘情伊水側税駕河橋傍又)¶
　　(日光朝杲杲照耀東京道霧帶城樓開啼侵曙色/早佳麗嬌南陌香氣含風好自憐釵上纓不嘆河)¶
　　(邊/草)穀城(在府城西北五十里左傳定/公六年單子伐穀城即此)光武城(在府/城南)¶
　　(洛水隂光/武時築)金墉城(在府城東二十五里魏明帝建/北魏温子昇詩玆城實佳麗飛)¶
<pb:KR2k0047_WYG_052-2a>¶
　　(甍自相並膠葛擁行風岧嶤閟流景御溝屬清洛/馳道通丹屏湛淡水成文參差樹交影長門乆已)¶
　　(閉離宫一何靜細草綠玉堦高枝䕃桐井微微夕/渚暗肅肅暮風冷神行揚翠旗天臨肅清警伊臣)¶
　　(從下列逢恩信多幸康/衢雖已泰弱力將安騁)隋唐城(初隋煬帝作東都/原無外城僅有短)¶
　　(垣唐長壽中侍郎李昭徳始築之/今府城即隋唐東南之一隅耳)偃月城(在府城/北隋紀)¶
　　(云王世充敗李/宻走偃月城)寳城(在府城西隋時所築唐太宗/來攻王世充使其弟世偉守)¶
　　(之即/此)含嘉城(在府城北門外按舊唐書王世充傳/為含嘉倉城唐仍之江淮舟運悉至)¶
　　(此僦車三/百里至陜)戎城(在府城南三十里杜預曰縣東南/有園鄉西南有雍城處伊洛之戎)¶
　　綸城(在偃師縣東南括/地志云即古綸國)袁術城(在偃師縣南緱氏/保通典云緱氏西)¶
<pb:KR2k0047_WYG_052-2b>¶
　　(南有袁/術城)延壽城(在偃師縣南緱氏保晉/書云緱氏有延壽城)滑城(在偃/師縣)¶
　　(府店北二里許春秋時滑伯國城址尚存/杜預云滑伯都於費在緱氏縣一名費滑)鄩城(在/鞏)¶
　　(縣西南洛口保禹封夏伯於/此後太康亦居之其址尚存)東訾城(在鞏縣西南/四十里晉石)¶
　　(勒攻趙出於/鞏訾之間)鞏王城(在鞏縣西孝義/保周赧王築)洛口城(在鞏/縣北)¶
　　(十里括地志云/即隋洛口倉)召伯城(在宜陽縣西世傳召伯循/行南國築此以為休息之)¶
　　(所吕履恒詩召伯巡行有舊風欲尋遺蹟燧/烟空那知南國甘棠舎還望東周離黍宫)韓城¶
　　(在宜陽縣西韓昭侯/築今城北有昭侯墓)九曲城(在宜陽縣東南高齊/築水經注洛水自宜)¶
　　(城而東經九曲其南有坂穆天子傳所謂天子西/征升於九曲是也唐李華詩宜陽城下草萋萋澗)¶
<pb:KR2k0047_WYG_052-3a>¶
　　(水東流復向西芳樹無人/花自落春山一路鳥空啼)福昌城(在宜陽縣西唐/武徳元年置熊)¶
　　(州於此/因築)栢崖城(在孟津縣西六十里侯景所築唐/置縣基尚存開元二十二年裴耀)¶
　　(卿議於此置栢崖倉憲宗元和十年李師道遣兵/焚柏崖倉即此舊志入懐慶府濟源縣内今攷正)¶
　　(詳見/辨疑)占城(在孟津縣西牛莊唐李光弼築/此以禦祿山野水之捷即此)黄城(在/登)¶
　　(封縣西南羅氏路/史云許由隠處)潁陽城(在登封縣西南八十里/夏綸國漢置縣屬潁川)¶
　　(郡唐韋莊詩琴堂連少室故事即仙蹤樹老風聲/壯山高臘候濃雪多庭有鹿縣僻寺無鐘何處留)¶
　　(詩客茅簷/倚後峯)郜城(在登封縣東南二十八里即古郜/城縣路史云是城為南郜太原有)¶
　　(郜城所謂/箕郜也)長水城(在永寧縣西馮東保後魏築周/廢為鎮王鐸詩昌宮猶種竹鬱)¶
<pb:KR2k0047_WYG_052-3b>¶
　　(鬱掩雲天日照留侯廟春深武帝泉雒奔高/岸没城合㫁山連若得龜疇谷蹊邊枕石眠)函州¶
　　城(在永寧縣北馬村/保唐武徳四年築)白起城(在新安縣西三十里/白起屯兵於此址尚)¶
　　(存/)函闗城(在新安縣東玉海云周/保定中改名通洛城)俱利城(在澠池/縣西通)¶
　　(典云秦昭王趙/惠文王㑹處)陽壺城(在澠池縣東北一百二十/里北臨河明薛瑄詩山作)¶
　　(高城水作池諸侯從此㑹戎衣臺荒已見兵機息/波響猶疑琴韻微周黨清名留汗竹桓王古墓伴)¶
　　(斜暉登臨不盡千年/意目送秋空一鴈飛)汝濵城(在嵩縣春秋昭公十/七年晉人取陸渾之)¶
　　(地築城守之晉趙鞅/帥師滅汝濵即此)伊尹城(在盧氏縣欒川伊水/之濵伊尹耕莘處址)¶
　　(尚/存)轘轅府(在偃師縣東南仙居保漢地里/志云周滑伯食邑也後廢為店)平隂廢¶
<pb:KR2k0047_WYG_052-4a>¶
　　縣(在府城北五十里水經注云平隂即晉/之隂地故隂戎所居文帝改曰河隂)緱氏廢¶
　　縣(在偃師縣南二十里古滑國漢置縣宋歐陽修/詩亭後徹郊畿人家嶺坂西青山臨古縣綠竹)¶
　　(遶寒溪道上行收穗桑間曉灌畦東皋有深趣更/擬卜幽棲又秋色滿郊原人行禾黍間雉飛横斷)¶
　　(澗燒響入空山野水蒼烟起平林/夕鳥還嵩風乆不見寒碧更潺湲)永安廢縣(在鞏/縣西)¶
　　(南四十里舊為永安鎮宋景祐四年以近/陵寢陞為縣金改芝田縣元并入鞏縣)榖水廢¶
　　縣(在孟津縣西九/十里瀍水所出)壽安廢縣(在宜陽縣西本後魏/甘棠縣隋改今名宋)¶
　　(邵雍詩休嘆浮生榮與辱且聽終日水潺潺遙穿/暝藹孤鴻去横截烟霞雙鷺還佳樹排音巖下圃)¶
　　(好風環翠縣前山寄言名利/差輕者少輟隂光到此間)陽城廢縣(在登封縣/魏孝昌二)¶
<pb:KR2k0047_WYG_052-4b>¶
　　(年置禹避舜之/子於陽城即此)北荆廢縣(在嵩縣陸渾東北通典/云陸渾縣東北故城是)¶
　　(也東魏/時築)陸渾廢縣(在嵩縣北三十里秦/置即秦晉遷戎地)新城廢縣¶
　　(在嵩縣即/古城子國)伊闕故縣(在嵩縣北九十里唐/牛僧孺為尉於此)劉子邑¶
　　(在偃師縣南緱氏保/周時劉康公食邑)三市(晉都洛有三市一在城/西南一在城南一在城)¶
　　(東/)銅駞街(在府城東漢鑄銅駞二置宫門南四㑹/道夾路相對俗傳金馬門外拜羣賢銅)¶
　　(駞陌上/集少年)尸鄉(在府城西春秋時劉人敗王城之師/於尸氏即此又古有祝雞翁居此養)¶
　　(雞/)芝田鄉(在偃師縣府治東南二十里以産芝故/名唐屬緱氏縣金屬芝田縣後廢屬鞏)¶
　　(縣/)白社里(在舊洛城建春門/晉逸士董京居此)郟鄏陌(在府城北杜/預云河南縣)¶
<pb:KR2k0047_WYG_052-5a>¶
　　(王城内有/郟鄏陌)崤陵(在澠池縣西四十里蹇/叔曰崤有二陵即此)封禪壇(在/登)¶
　　(封縣西萬年崗上唐武后登封時建唐宋之問詩/御路廻中嶽天營接下都百靈無後至萬國競前)¶
　　(驅文衛嚴清蹕幽仙讀寳符貝花明漢羃芝草入/堯厨濟濟衣冠會喧喧夷夏俱宗禋仰神理刋木)¶
　　(望山途撫已貧非病時來本不/愚願陪丹鳳輦率舞白雲衢)南宫(在府城東北/二十五里玉)¶
　　(海云漢高祖五年入雒陽置酒南宫即此秦漢雖/都闗中猶倣周制建宫闕於洛陽至光武幸此定)¶
　　(都/)永安宫(在洛陽故城中漢紀/云獻帝皇太后宅也)望春宫(在唐禁苑/中唐沈佺)¶
　　(期詩芳郊緑樹散春晴複道離宫烟霧生楊栁千/條花欲綻蒲萄百丈蔓初縈林香酒氣元相入鳥)¶
　　(囀歌聲各自成定是風光/牽宿醉來晨復得幸昆明)青城宫(在洛陽縣治北/隋大業初建)¶
<pb:KR2k0047_WYG_052-5b>¶
　　顯仁宫(在府城皁澗/隋煬帝建)明徳宫(在府城貞觀十/一年太宗幸此)避暑¶
　　宫(在府城西北土店/唐武則天后所建)長樂宫(在府城帝母所/居見續齊諧記)通天¶
　　宫(在府城唐/鑄九鼎處)青龍宫(在府城置/九鼎處)長信宫(在府城帝/祖母所居)¶
　　(見漢書唐崔國輔詩長信宫中草年/年愁處生時侵珠履跡不使玉階行)太初宫(在洛/陽古)¶
　　(皇城北/唐建)長秋宫(在府城皇后所/居見馬后傳)洛陽宫(在府城隋/置唐太宗)¶
　　(六幸之武后號太初宫唐薛逢詩憶昔聖皇初御/天玉輿頻此駐神仙龍盤藻井噴紅艷獸坐金床)¶
　　(吐碧烟雲外笙歌岐薛醉月中臺榭后妃/眠自從戎馬生河洛深鎻蓬萊一百年)合璧宫¶
　　(在洛陽禁苑/中見六典)萬象神宫(在府城天壽年/武后享此宫)迎仙宫(在/洛)¶
<pb:KR2k0047_WYG_052-6a>¶
　　(陽縣張東之斬張易/之張昌宗於此廡下)上陽宫(一名西宫在洛陽宫/城内南隅南臨洛水)¶
　　(西距穀水東即宫城北連禁苑宫内門殿皆東向/唐宗楚客詩紫庭金鳳闕丹禁玉鷄川似立蓬瀛)¶
　　(上疑遊崑閬前鳥將歌合囀花共錦爭鮮湛露飛/堯酒薰風入舜絃水光搖落日樹色帶晴烟向夕)¶
　　(廻琱輦佳氣滿巖泉唐宋之問詩廣樂張前殿重/裘感聖心砌蓂霜月盡庭樹雪雲深舊渥驂宸御)¶
　　(慈恩忝翰林微臣一/何幸再得聽瑤琴)濯龍宫(在府城漢桓帝延禧/九年祀老子於濯龍)¶
　　(宫用郊天之/樂見續漢記)翠微宫　淩波宫(俱在洛陽/禁苑漢置)會聖宫¶
　　(在偃師縣東十五里/宋祭陵飲福之所)福昌宫(在宜陽縣西坊/廓保隋煬帝建)興泰¶
　　宫(在宜陽縣西南萬安/山唐長安四年建)蘭昌宫(在宜陽縣西上莊/保唐顯慶初建)¶
<pb:KR2k0047_WYG_052-6b>¶
　　連昌宫(在宜陽縣舊壽安縣西二十九/里唐顯慶間建一名玉陽宫)三陽宫(在/登)¶
　　(封縣唐聖/厯間建)奉天宫(在登封縣嵩山之/陽唐永淳初建)﨑岫宫(在永/寧縣)¶
　　(西五里唐顯慶三年建唐王建詩玉樓傾倒粉墻/空重壘青山繞故宫武帝去來紅袖盡野花黄蝶)¶
　　(領春/風)蘭峯宫(在﨑岫宫西二十餘/里唐顯慶三年建)紫桂宫(在澠池/縣西五)¶
　　(里唐儀鳳初建永/淳初改曰芳桂宫)嘉徳殿(在府城九龍門内漢靈/帝母孝仁董皇后所居)¶
　　却非殿(在府城漢光武建武元年冬車駕/入洛陽南宫幸此殿因定都焉)陽明殿¶
　　(在府城嚴光字子陵漢光武建武五年詔召光設/樂陽明殿命宴㑹暮留宿次日太史奏客星犯帝)¶
　　(座/)徳陽殿(在府城鍾離意諌明帝起北宫因出為/魯相及徳陽殿成帝謂公卿曰鍾離尚)¶
<pb:KR2k0047_WYG_052-7a>¶
　　(書若在不/得成此殿)崇徳殿(在洛陽明帝/永平中置)昭陽殿(在府城見/洛陽宫殿)¶
　　(簿/)流杯殿(在東都城/皆有亭)顯陽殿(在洛陽魏明帝所建/皇后正殿也元魏隋)¶
　　(唐俱仍/其舊)宣徳殿(在洛陽玉海云漢馬援鑄/馬式上之詔置於宣徳殿)建始殿¶
　　(在洛陽北宫世説新語云/魏武自漢中還洛陽建此)修文殿(在東京隋/貯書之所)九華¶
　　殿(在府城見洛/陽宫殿簿)集賢殿(在府城唐/太宗時建)甘露殿(在府城/洛陽宫)¶
　　(前唐李嶠詩月宇臨丹地雲牕網碧紗御筵陳桂/醑天酒酌榴花水向浮橋直城連禁苑斜承恩恣)¶
　　(歡賞歸路/滿烟霞)長生殿(在府城唐武后寢疾於此張/東之斬易之昌宗於殿廡下)仁¶
　　壽殿(在府城魏明帝詔云自吾建/承露盤以來甘露降仁壽殿)洛城殿(在府城/武后天)¶
<pb:KR2k0047_WYG_052-7b>¶
　　(授元年䇿問貢士/後廷對自此始)太極殿(魏明帝上法太極青龍/二年於洛陽南宫起太)¶
　　(極宫在漢崇徳殿故處見水經注初學記曰歴代/正殿隋之乾陽魏之太極晉以降正殿皆名之)¶
　　章徳殿(見章/帝紀)觀風殿(在府城武后徙上陽宫率/百官詣觀風殿問起居)乾¶
　　殿(在府城𤣥宗開元五年幸東都將行大享禮以/武后所修明堂有乖典制依舊製造乾元殿)¶
　　儀鸞殿(在府城隋煬帝大業十一年有二孔雀自/西苑飛集朝堂校尉高徳儒等奏以為鸞)¶
　　(於是百官稱賀詔/於其地造此殿)麟趾殿(唐置在洛陽大内唐宋/之問詩北闕層城峻西)¶
　　(宫複道懸乘輿歴萬户置酒望三川花栁含/丹日山河入綺筵欲知陪賞處空外有飛烟)金鑾¶
　　殿(在府城梁乾/化元年置)神御殿(在府城宋景徳四年車駕/謁陵因幸西都詔以太祖)¶
<pb:KR2k0047_WYG_052-8a>¶
　　(誕生之地建為應天院/中置此殿圖繪聖容)興先殿　帝華殿　昭考¶
　　殿(在府城天聖中欲置真宗神御而難於遺仁宗/因以殿後齊宫並置三殿曰三聖殿慶厯中名)¶
　　(太祖殿曰興先太宗/曰帝華真宗曰昭考)慶雲樓　儀鳳樓(俱在洛陽/晉時建)¶
　　廣達樓(在府城唐建在洛陽御苑内李濯有賦唐/蘇頲詩東岳封回燕洛京西墉通曉會公)¶
　　(卿樓臺絶勝宜春苑燈火還同不夜城正覩人間/朝市樂忽聞天上管絃聲酺來萬舞羣臣醉喜戴)¶
　　(千年聖/主情)雙桂樓(在府治宋天聖間錢/惟演留守西都時建)五鳳樓(在府/城内)¶
　　(梁太祖即位取/魏良材為之)勤政樓(唐置在府城唐王維詩綵/仗連宵合瓊樓拂曙通年)¶
　　(光三月裏宫殿百花中不數秦王日誰將洛水同/酒筵嫌落絮舞袖怯春風天保無為徳人歡不戰)¶
<pb:KR2k0047_WYG_052-8b>¶
　　(功仍臨九衢宴/更達四門聰)百尺樓(在舊洛陽城東/北魏文帝建)鳷鵲樓(在/府)¶
　　(城廣望觀/南晉置)綠珠樓(在府城元魏昭儀寺池南綠珠/墜樓即此唐胡曽詩一自佳人)¶
　　(墜玉樓繁華東逐洛河流惟餘/金谷園中樹殘日蟬聲送客愁)多景樓(在府城環/溪園南望)¶
　　(洛陽諸勝/俱在目前)洞賔樓(在宜陽縣南/門外老君堂)觀瀾樓(在孟津縣/㕔後宋司)¶
　　(馬光詩一望烟波溟神龍遠匿/聲孤舟泛落日理枻問蓬瀛)石樓(在嵩/縣東)仁壽閣¶
　　(在洛陽南宫漢文帝篤好文雅明帝尤重經術四/方鴻儒負囊而至石室蘭臺彌以充積又以仁壽)¶
　　(閣新集書命校書/郎班固傅毅掌之)崇徳閣(在洛陽宋司馬光與邵/雍期會於崇徳閣邵後)¶
　　(至司馬光詩淡日濃雲合復開碧松清洛遠/縈回林端高閣望已乆花外小車猶未來)閶闔¶
<pb:KR2k0047_WYG_052-9a>¶
　　閣(在府城紫微宫/中見東京記)石渠閣　秘書閣　麒麟閣¶
　　天祿閣(俱漢置見洛/陽宫殿名)鳳閣(在洛陽/唐置)懐古閣(在府治/中宋建)¶
　　尊賢閣(在府治尊賢坊/宋置見朝市圖)周公臺(在府城東周公輔/成王朝諸侯之所)¶
　　(隋末李宻據金墉/營寢室於臺後)昆昭臺(在府城周靈王築聚天/下異木神工篩水晶以)¶
　　(為泥高百尺升/之以望雲氣)雲臺(在府城東水南保漢明/帝圖畫二十八將於此)靈臺¶
　　(在府城南三里漢/光武築以望雲物)燒經臺(在府城東白馬寺有南/北二臺漢明帝時佛法)¶
　　(初至中國道家言其謬於是築二臺各貯道佛經/俾焚之以驗真偽道經煨燼佛經俱存世遂尊信)¶
　　九華臺(在府城魏文帝築明張美含詩華林園内/九華臺繡閣珠簾次第開池水無聲龍斾)¶
<pb:KR2k0047_WYG_052-9b>¶
　　(遠野花空/自落莓苔)鬭雞臺(在洛陽縣魏明帝/築曹植有鬬雞篇)凌雲臺(在府/城寧)¶
　　(陽門外魏文帝黄初二年築高三十三文登之可/見孟津臺上樓觀精巧晉武帝時會百官尚書令)¶
　　(衛瓘侍宴於凌雲臺即此梁謝舉詩綺甍懸柱棟/隠映見橋河勢高凌玉井臨迥度金波易覺凉風)¶
　　(至早飛秋雁過高樓相思曲望遠/騷人歌幸屬此迢遞知承雲霧多)閲武臺　麗春¶
　　臺　蘭臺(俱在洛/陽隋置)龍虎臺(在府城東李/宻築以閲武)浴日臺(在/府)¶
　　(城上陽宫見/西京雜記)鸞臺　麟臺(在府城光宅元/年武后改置)黄臺(在/洛)¶
　　(陽唐章懐太子有/種瓜黄臺下之句)梅臺(在府城張/明叔宅)天光臺(在府城/内宋富)¶
　　(弼歸老時所築元豐三年有星/隕弼升臺焚香再拜知其將逝)見山臺(在府城南/宋司馬温)¶
<pb:KR2k0047_WYG_052-10a>¶
　　(公獨樂園内司馬光詩吾愛陶淵明拂衣遂長往/手辭宋主命犧午憚金鞅愛君心豈忘居山神可)¶
　　(養輕舉向千齡/高風猶尚想)鳳凰臺(有二一在府北十里北邙/山鳳凰保一在宜陽縣南)¶
　　(錦屏山/東峯)望江臺(在偃師縣伊水上/周劉康公所築)夏臺(在鞏縣西/南即夏桀)¶
　　(囚湯/處)觀兵臺(在孟津縣東周武王觀/兵於此一名選將臺)歇鶴臺(在孟/津縣)¶
　　(舊河清縣西北三十里世傳王子晉浮丘公遊王/屋過此吕履恒詩緱山雲樹望中開古徑還留子)¶
　　(晉臺聞道夜深笙鶴/冷一聲飛過萬峯來)測影臺(在登封縣東南古陽/城縣内周公定為土)¶
　　(中立圭測日葉封詩自古陽城地相傳測影臺嶽/形當正落石表定誰裁太史推求法元公制作才)¶
　　(土中千象緯/瞻望重低徊)觀星臺(在登封縣測影/臺北周公所築)甘露臺(在登/封縣)¶
<pb:KR2k0047_WYG_052-10b>¶
　　(西少/林寺)集仙臺(在登封縣東北/八里漢武帝築)織錦臺(在登封縣西/少室山東北)¶
　　玉女臺(在登封縣東四十五里與嵩高連亘漢武/帝東遊過此見仙女處唐沈佺期詩洞壑)¶
　　(仙人館孤峯玉女臺空濛朝氣合窈窕夕陽開荒/澗含輕雨虛巖應薄雷正逢鸞與鶴歌舞出天來)¶
　　高霞臺(在永寧縣西北七/十里俗名鹿臺山)造字臺(在永寧縣西陽/虚山相傳倉頡)¶
　　(造字處王鐸詩至人恍欲見遺跡滿蒼苔木落蝌/蚪在山深鴻雁來古書燃晝夜舊鬼慟蒿萊萬禩)¶
　　(文明肇中/天首獨囘)㑹盟臺(在澠池縣西秦昭王/與趙惠文王㑹盟處)虢臺(在盧/氏縣)¶
　　(虢王曽避暑於此/盧人建廟祀焉)平樂館(在府城東古洛陽上西/門外魏明帝永平五年)¶
　　(建/)東都館(在府城晉東武陽/侯建潘尼有賦)四譯館(在府城元魏/於伊洛間夾)¶
<pb:KR2k0047_WYG_052-11a>¶
　　(御道作四譯館一曰金陵館二曰燕然館三/曰扶桑館四曰崦嵫館四方來附者處此)都亭¶
　　(在府城内即/張綱埋輪處)龍門亭(在府城南伊闕/明天順六年建)富壽亭(在府/城東)¶
　　(南三十七里漢明/帝顯節陵在此)夕陽亭(在府城西南晉賈充出/鎮長安百僚餞送於此)¶
　　(自旦及/暮故名)士鄉亭(在洛陽馮異引軍渡河與/武勃戰於亭下見後漢書)含象亭¶
　　(在洛陽唐開元中拜張説等十八人為學士於/東都上陽宫含象亭詔寫御書賛述翰林盛事)洛¶
　　陽河亭(在洛陽唐李益詩離亭餞落暉臈酒減征/衣嵗晚烟霞重川寒雲樹微戎装千里至)¶
　　(舊路十年歸遠似汀/洲鴈相逢又背飛)羣芳亭　四照亭　褉飲亭¶
　　　偃蓋亭　篔簹亭(俱在洛陽歸徳坊本宋歸徳/園向拱以宅獻内有此五亭)¶
<pb:KR2k0047_WYG_052-11b>¶
　　(見京洛/朝市圖)悦風亭(在府城東唐裴/度綠野堂内)青雲亭(在府城東/銅駝街)¶
　　澆花亭(在府城南宋司馬温公獨樂園内司馬光/詩吾愛白樂天退身家履道釀酒酒初熟)¶
　　(澆花花正好作詩邀賔朋欄邊常/醉倒至今傳畫圖風流稱九老)饐瓜亭(在府城/南下臨)¶
　　(伊水宋吕䝉正微時過此賣瓜者遺一枚/䝉正食之後作相建亭於此以饐瓜名)叢翠亭¶
　　(在府/城内)伊川亭(在府城南伊水上金司諫許古/致仕居伊陽郡守為建此亭)觀瀾¶
　　亭(在府城西伊闕賔陽洞/之麓太守虞廷璽建)環翠亭(在府城東瀍水/上處士李維恭)¶
　　(建/)留鹿亭(在府城署内為/推官諸純臣建)望仙亭(在偃師縣/府店北)温泉¶
　　亭(在偃師縣/南温泉上)白雲亭(在偃師縣萬安山下邑人高/綸棲隠處明許讃詩塵寰厭)¶
<pb:KR2k0047_WYG_052-12a>¶
　　(紛擾此境趣真幽愛竹穿林過看花傍水遊石泉/聲徹耳明月影侵樓供玩多風致新詩我盡收)¶
　　避暑亭(在宜陽縣趙/保唐武后築)烟霞亭(在宜陽縣南錦屏山/宋邵雍詩烟霞雄觀)¶
　　(已消沉遙憶龍姿日表心開創/艱難陵替易空教忠烈淚沾巾)夀安亭(在宜陽縣/南錦屏山)¶
　　(麓元至正/八年建)水亭(在孟津縣宋游酢詩清溪一曲繞/朱樓荷宻風稠咽㫁流夾岸垂楊)¶
　　(烟細細小橋/流水即滄洲)萬嵗亭(在登封縣西北漢武帝元封/元年登太室聞呼萬嵗者三)¶
　　(因以/名亭)潜亭(在新安縣南漢書/云瀍水出潜亭北)東亭(在新安縣界唐/駙馬鄭潛曜建)¶
　　(唐杜甫詩華亭入翠微秋日亂清暉崩石欹山樹/清漣曳水衣紫鱗衝岸躍蒼隼䕶巢歸向晚尋征)¶
　　(路殘雲/傍馬飛)清風亭(在澠池/縣治内)君子亭(在澠池縣/東四十里)水心亭¶
<pb:KR2k0047_WYG_052-12b>¶
　　(在嵩縣東北新店南望九皋東臨伊浦唐祖詠詩/畫眺伊川水巖間霽色明淺沙平有路流水漫無)¶
　　(聲浴鳥沿波聚潜鱗觸釣驚/更尋春岸去幽意滿山楹)凉亭(在盧氏縣宋岳/飛遣將牛皋提)¶
　　(兵由盧氏至長/水而還即此)延清室(在洛陽魏曹子建七啟/有曰清室則七月含霜)玉¶
　　堂(在洛陽南宫/漢靈帝修)萬金堂(在府城西園中靈/帝中平二年造)棠棣堂¶
　　(在洛陽縣舊洛州治中唐永徽初賈敦頥弟/敦實前後為刺史並有惠政後人為建此堂)五知¶
　　堂(在府城内慶厯中任信拜樞宻歸休居洛建此/一曰知恩二曰知命三曰知足四曰知道五曰)¶
　　(知/幸)綠野堂(在府城東唐裴度建在集賢里有風亭/水榭燠館凉亭諸勝唐白居易詩陶廬)¶
　　(僻陋那堪比謝墅幽微不足攀何/似嵩峯三十六長為申甫作家山)石經堂(在府城/内褚奐)¶
<pb:KR2k0047_WYG_052-13a>¶
　　(築朱伯/賢有記)九老堂(在洛陽縣舊東都履道坊唐白居/易宅同時九老為尚齒之㑹九老)¶
　　(謂胡杲吉&KR0776;劉貞鄭據盧貞張/渾李元爽僧如滿並白居易也)耆英堂(在府城東/舊資聖院)¶
　　(宋文彦博留守西都慕唐九老集洛中公卿齒徳/齊者為耆英會繪像堂中凡十三人文彦博富弼)¶
　　(席汝言王尚恭趙丙劉几馮行已楚建/中王慎言張問張燾王拱辰司馬光也)還政堂(在/府)¶
　　(城宋富弼/歸老時建)宁瞻堂(洛人為留守文彦/博建司馬光有記)非非堂(在府/城歐)¶
　　(陽修/有記)梅花堂(在府治後有梅六株世傳/王世充建元熊正徳有記)舒嘯堂(在/府)¶
　　(城南伊水側/元孫伯紹築)報恩堂(在洛川驛東金留守强伸/建刻詔文於石以死自誓)讀¶
　　書堂(在府城南獨樂園内宋司馬光詩吾愛董仲/舒窮經守幽獨所居雖有園三年不遊目邪)¶
<pb:KR2k0047_WYG_052-13b>¶
　　(説遠去耳聖言飽充腹發/䇿登漢庭百家始消伏)老君堂(在宜陽縣南門/外錦屏山第一)¶
　　(高/峯)盡心堂(在登封縣治宋/縣令管景文建)盧鴻乙草堂(在登封縣/盧巖唐盧)¶
　　(鴻乙隠處其地有草堂測景臺樾舘枕烟庭雲錦/淙期仙磴滌煩磯羃翠庭洞𤣥室金碧潭詳十志)¶
　　(唐李白詩先主訪賢逸雲泉今己空三盧竟不起/萬乗高其風河上喜相得壺中趣每同滄洲即此)¶
　　(地觀化游無窮水落海山青鰲背/覩方蓬與君弄倒影携手凌星虹)壽樂堂(在嵩縣/崇臺上)¶
　　(明洪武元年指揮任亮守嵩因仁智亭/舊基構堂為讀書講藝之所址尚存)燕居堂(在/盧)¶
　　(氏縣治東南世傳孔/子嘗至此後人建堂)傳道堂(在盧氏縣治西北/有孔子曽子塑像)韓¶
　　公堤(在洛陽新城宋相/韓縝尹洛時築)濯龍園(在洛陽西北/漢明帝幸此)西園¶
<pb:KR2k0047_WYG_052-14a>¶
　　(在府城西漢/桓靈鬻官處)南園(在府城西與/西園同時築)芳林園(在府城東/北隅魏武)¶
　　(帝建文帝黄初四年冬甘露降芳林園即此明帝/大治洛陽宮復於園中起陂池齊王芳即位改為)¶
　　(華林園晉武帝泰始四/年亦幸此命應貞賦詩)金谷園(在府城西十三里/地有金水自太白)¶
　　(原南流經此谷晉石崇因川阜造園舘自作詩序/内有清凉臺即綠珠墜樓處唐杜牧詩繁華事散)¶
　　(逐香塵流水無情草自春日暮東風怨啼鳥落花/猶似墜樓人唐李君房詩梓澤風流地凄凉迹尚)¶
　　(存殘芳迷妓女衰草憶王孫舞態随人謝歌聲寄/鳥言池平森灌木月落弔空園流水悲難駐浮雲)¶
　　(影自翻賔堦餘蘚/石車馬詎喧喧)富春園(在府城東唐元微/之白居易有詩)胡氏¶
　　二園(在府城北邙山麓臨瀍水岸穿/二土竇深百餘尺竇外有亭)歸仁園(在府/城舊)¶
<pb:KR2k0047_WYG_052-14b>¶
　　(歸仁坊因名唐相牛僧儒/置宋相李昉創亭其中)會隠園(在府城即唐白/樂天園樂天曰)¶
　　(吾有第在履道坊五畝之宅十畝之園有水一/池有竹千竿即此後張氏得其半為會隠園)太¶
　　平公主園(在府城積徳坊/見京洛朝市圖)㑹節園(在府城㑹節坊/宋開寳中車駕)¶
　　(幸西京㑹節園景徳初又/命帥臣内職飲射於此)富鄭公園(洛陽名園記/云洛陽園池)¶
　　(多因隋唐之舊獨富鄭公園景物最勝自還政歸/第謝賔客燕息此園㡬二十年亭臺花木皆出其)¶
　　(自營故逶迤衡直闓/爽深宻致有奥思)吕䝉正園(在府城南伊水上/有亭三一在池上)¶
　　(二在/池外)獨樂園(在府城南宋司馬光判西京留臺時/建宋蘇軾詩青山在屋上流水在屋)¶
　　(下中有五畝園花竹秀而野花香襲杖屨竹色侵/盞斚樽酒樂餘春棊局消長夏洛陽古多士風俗)¶
<pb:KR2k0047_WYG_052-15a>¶
　　(猶爾雅先生卧不出冠蓋傾洛社雖云與衆樂中/有獨樂者才全徳不形所貴知我寡先生獨何事)¶
　　(四海望陶冶兒童誦君實走卒知司馬持此欲安/歸造物不我捨名聲逐吾軰此病天所赭撫掌笑)¶
　　(先生年來/效瘖啞)天王院花園(在府城内洛中花甚多而/牡丹尤佳此地有數十萬)¶
　　(本/)上林苑(在府城外漢置/司馬相如有賦)黄成苑　平樂苑(俱在/洛陽)¶
　　(漢/置)桑梓苑(在府城西/魏苑也)西苑(在府城外隋煬帝築周/廻二百里窮極華麗)¶
　　洛陽苑(在府城内唐唐儉從/上獵於洛陽苑即此)狄泉(在府城東古洛/陽城内大倉西)¶
　　(南左傳僖公二十九/年盟於狄泉即此)石龍泉(在新安縣東北二十/五里吕履恒詩寒泉)¶
　　(出石隟流向北山阿夜/夜龍歸處山中風雨多)上林池(在府城東/漢時開)九龍池¶
<pb:KR2k0047_WYG_052-15b>¶
　　　白石池(俱在府城/東漢池名)九江池(在府城仁智殿南歸/義門西東京記曰其)¶
　　(地曲象東海之洲池大千頃水/深丈餘魚鳥翔集花卉羅植)靈芝池(在府城魏/文帝黄初)¶
　　(三年/穿)天淵池(在府城魏黄/初五年穿)濛汜池(在府城魏明帝/於宫西鑿池以)¶
　　(通御溝義取/日入濛汜)醒酒池(在府城内李文叔記云董氏/有西園東園園中大池四面)¶
　　(噴瀉池中而隂出之故朝夕如飛瀑而池不溢/洛人盛醉者走登其堂輙醒故俗目為醒酒池)綠¶
　　陂池(在洛/陽縣)積翠池(在府城外西苑唐太宗貞觀十/一年三月宴於此詔羣臣以隋)¶
　　(為/戒)金龍池(在府城東北池南有/看花臺隋李宻築)凝碧池(在府城東/隋時開)¶
　　白龍池(在宜陽縣相傳漢世祖飲馬於此吕履恒/詩龍池漭沆一泓深夾岸垂楊䕃碧潯池)¶
<pb:KR2k0047_WYG_052-16a>¶
　　(自星河天上落龍來風雨夜中吟灌園總給居隣/用抱甕還忘野客心銅馬鐵衣今不見石痕疑是)¶
　　(漢時/隂)金蓮池(在偃師縣西四十里唐/時有金蓮生池内因名)天池(在澠池/縣東五)¶
　　(十里宋歐陽修詩高歩登天池靈源湛然吐俯窺/不可見淵然神龍䕶靜夜天籟寒宿客疑風雨)¶
　　摩陂井(在府城西即古郟鄏井/魏明帝時龍現其中)七井(在府城南康/莊保唐中貴)¶
　　(霍仙鳴在龍門一石中開七/井夏月坐其上不知暑氣)琉璃井(在府城外發/祥寺側宋太)¶
　　(祖誕時汲此水/浴後甃以琉璃)龍井(在永寧縣西北嶕嶢山下三/井相連木覆其上相傳動則)¶
　　(有雨雹/繼出)御史灘(在嵩縣北九十里古伊闕縣前臨/大溪劇談錄每僚佐有入臺者即)¶
　　(水中灘出唐牛僧孺為尉忽報灘出/及雙鸂&KR0529;飛下不旬日拜西臺御史)洛汭(在鞏縣/洛伊二)¶
<pb:KR2k0047_WYG_052-16b>¶
　　(水入河處清濁異流亦名什谷禹貢東過洛汭即/此史記張儀説秦王下兵三水塞什谷之口亦此)¶
　　石渠(在府城舊銅駝坊西/宋潞公文彦博宅)上陽陂　積翠陂　月¶
　　陂(在府城積善坊唐開元間𤣥宗患榖洛嵗/暴溢詔河南尹李適之作此水不為患)金橋¶
　　(在府城外唐呉融詩太行和雪疊晴空二月郊東/尚朔風飲馬早聞臨渭北射鵰今欲過闗東百年)¶
　　(徒有伊川嘆五利寧無魏絳功日/暮長亭正愁絶悲笳一曲戍烟中)午橋(在府城裴/晉公莊)¶
　　望仙橋(在府城/通濟坊)旅人橋(在洛陽七里澗水經注曰/洛陽宫六七里悉用大石)¶
　　(下以通人可受大舫/過制作竒壯晉置)利渉橋(在府城外西南天津/橋西唐咸亨三年建)¶
　　奉先橋(在偃師縣舊有永安陵為/奉陵寢而設因以名橋)北海(在洛陽隋/煬帝鑿周)¶
<pb:KR2k0047_WYG_052-17a>¶
　　(四十里中有三山效蓬萊方丈瀛洲水深數丈開/渠通五湖行龍鳳舸洛水漁者獲生鯉金鱗赭尾)¶
　　(帝於魚額上題解生字/以記之放於北海即此)五湖(在洛陽隋煬帝鑿每/湖方十里東曰翠光)¶
　　(南曰迎陽西曰金光北曰潔水中曰廣明湖中積/土石為山構亭殿屈曲環遶澄碧皆窮極華麗)¶
　　十六院(在洛陽大業遺事記云煬帝置十六院屈/曲周遶龍鱗渠一延光二明彩三含香四)¶
　　(承華五凝暉六麗景七飛英八流芳九耀儀十結/綺十一百福十二萬壽十三長春十四永樂十五)¶
　　(清暑十六明徳置四品夫人十六人各主一院庭/植名花秋冬即剪雜綵為之池沼之内冬月亦剪)¶
　　(綵為芰荷每院開東西南三門/並臨龍鱗渠渠面濶二十歩)栢谷塢(在永寧縣/劉宋袁湛)¶
　　(隨武帝軍至/洛陽屯此)萇𢎞宅(在府城孔/子問樂處)蘇秦宅(在府城舊/仁和里後)¶
<pb:KR2k0047_WYG_052-17b>¶
　　(魏尚書高顯業居此見赤光/掘之得金百斤銘曰蘇家金)賈誼宅(在府/城)阮籍宅¶
　　(在府/城東)潘岳宅(在府城南七里岳奉母/居西宅内有園池竹木)杜康宅(在洛/陽城)¶
　　(西今名/杜村堡)薛道衡宅(在府城/宣風坊)唐高祖舊宅(在洛陽/勸善坊)魏¶
　　徵宅(在勸/善坊)狄仁傑宅(在洛陽武/后所賜)宗楚客宅(在府城/楚客造)¶
　　(宅文栢為梁沉香和紅粉泥壁磨文石為階後被/逮流配太平公主看其宅嘆曰觀其行坐處我等)¶
　　(虚生浪/死耳)崔日用宅(在府城積善坊日用則天時為/洛陽令𤣥宗微時嘗至其宅日)¶
　　(用為設饌未熟𤣥宗暫寢庭前藤花初開日用見/一巨黄蛇食藤花驚不敢近逡巡不見𤣥宗覺曰)¶
　　(大竒我饑甚夢食藤花已得/飽日用知為後日啟聖之騐)張説宅(在府/城)宋璟宅¶
<pb:KR2k0047_WYG_052-18a>¶
　　(在府城東京記曰明教坊龍興觀西有/宋璟宅璟造宅悉東西相對不為斜曲)白居易宅¶
　　(在府城内居易唐侍郎退居洛陽宅有環池與僧/如滿結香山社鑿龍門八節灘為遊賞之所白居)¶
　　(易詩忽憶東都宅春來事宛然雪消行徑裏水上/卧房前厭綠栽黄竹嫌紅種白蓮醉教鶯送酒閑)¶
　　(遣鶴隨船幸是林園主慙為食祿牽宦情薄/似紙鄉思急於弦豈合姑蘇守歸休更待年)盧全¶
　　宅(在府城内韓愈詩玉川先生/洛城裏破屋數間而已矣)趙普宅(在府城内/普時為西)¶
　　(京留守已病詔詣闕乗小車一遊第中而行至/汴卒普有園詔將作大匠營治制作侔禁省)曹¶
　　彬宅(在府城内彬真定人以大將退居/洛陽室廬僅庇風雨處之怡然)吕公著宅¶
　　(在府城白獅巷/張知白宅西)張齊賢宅(在府城即唐裴度午橋/莊故宅齊賢以司空致)¶
<pb:KR2k0047_WYG_052-18b>¶
　　(仕居洛得之張齊賢詩午橋今得晉公廬水竹香/花興有餘師亮白頭心已足四登兩府九尚書)¶
　　文彦博宅(在府城内彦博五為河南尹/愛其山川風俗乃卜居焉)甄權宅(在/洛)¶
　　(陽貞觀中唐太宗幸高年甄權宅權/年一百三嵗拜朝散大夫賜几杖)崔融宅(在洛/陽明)¶
　　(教坊融任國子司業為則天后哀䇿用思/精苦下直馬過其門不之覺文就而卒)韋承慶¶
　　宅(在洛陽歸仁坊/本馬周舊宅)李勣宅(在洛陽/擇善坊)牛僧孺宅(在洛/陽歸)¶
　　(仁里僧孺治第窮土木之侈/多置嘉石美木見翰墨全書)姚崇宅(在洛陽/慈惠坊)元微¶
　　之宅(在洛陽/履信坊)司馬光宅(在洛水南新第成初遷入/歩行見墻外埋竹簽將以)¶
　　(防盗公曰吾篋中所有㡬何盜亦人也何可以此/為防命亟去之司馬光詩四月清和雨乍晴南山)¶
<pb:KR2k0047_WYG_052-19a>¶
　　(當户轉分明更無栁絮因/風起惟有葵花向日傾)寇萊公宅(在洛陽/延福坊)程頥¶
　　宅(在洛陽履道坊/後居龍門之南)富弼宅(在府城十里宅西有園/弼自汝州得請歸洛陽)¶
　　(時所/築)邵雍宅(在府城外天津橋南王拱辰尹洛中/置此宅宅外有園宋司馬光詩草軟)¶
　　(波清沙路微手携笻杖著深衣白/鷗不信忘機乆見我猶穿岸栁飛)田遊巖宅(在登/封縣)¶
　　(南箕山間唐高宗營奉天宫其宅直宫/之左詔勿毁榜其門曰隠士田遊巖宅)潁考叔故¶
　　居(在登封縣潁/谷今有祠)甘羅故里(在新安縣北二十里/今名甘鄉即白墻村)石¶
　　門幽居(在登封縣潁陽北唐元丹丘别業唐李白/詩故人棲東山自愛丘壑美青春卧空林)¶
　　(白日猶不起松風清襟袖石潭洗/心耳羡君無紛喧高枕碧霞裏)司馬温公别館¶
<pb:KR2k0047_WYG_052-19b>¶
　　(在登封縣北太室前温公居洛遊嵩下叠石溪樂/之置地其旁為别館然每至不過數日即歸有暫)¶
　　(來還似客歸去不成家之句宋邵雍詩攬轡來遊/叠石溪㫁崖旋壑與雲齊飛泉亦有留人意肯負)¶
　　(他年到/此棲)履道居(在府城南白樂天别業白居易詩/莫嫌地窄林池小休厭家貧活計)¶
　　(微多少朱門鎻空宅/主人到老不曽歸)周黨隠居(在澠/池縣)定鼎門(在洛/陽帝)¶
　　(王世紀曰成王定鼎郟鄶其南/門名定鼎蓋九鼎所從入也)平城門(即洛陽南/宫城南門)¶
　　(蔡邕曰平城門正陽門與宫相連/郊祀法駕所從出門之最尊者)濯龍門(在洛陽/袁宏記)¶
　　(云漢建初二年有司奏封諸舅太后詔曰前過濯/龍門見外家門起居者車如流水馬如游龍即此)¶
　　雲龍門(在洛陽典引曰班固與賈逵等召詣雲/龍門東京賦所謂飛雲龍於春路即此)九¶
<pb:KR2k0047_WYG_052-20a>¶
　　龍門(在洛陽南宫本周時殿名門/有三柱柱有三龍皆銅鑄之)鴻都門(在洛陽/漢靈帝)¶
　　(時蔡邕立石經/於門外即此)青𤨏門(在洛陽南宫王允傳云吕/布駐馬青𤨏門外即此)¶
　　建陽門(在洛陽景/福殿東)金光門(在洛陽景福殿西俱魏/置晋何晏賦開建陽則)¶
　　(朱炎豔啟金/光則清氣臻)閶闔門(在洛陽水經注曰魏改雉門/為閭闔外夾建巨闕以應天)¶
　　(宿/)神虎門(在府城東都賦所謂屯神虎/於金方者此也晉元魏同)銅龍門¶
　　金馬門(在府城元/魏俱同)重華門(在府城洛陽記曰太子/宫有重華門陸機詩曰)¶
　　(思媚皇儲/高歩重華)上東門(在府城東晉洛城門/石勒曽倚嘯於此)顯福門(在/洛)¶
　　(陽玉海云員半千與路敬/淳分日待制顯福門即此)延慶門(在府城唐龍朔/元年帝與羣臣)¶
<pb:KR2k0047_WYG_052-20b>¶
　　(及外戚燕/於此門)建國門(在洛陽東/都城正南)光範門(在府城唐狄/梁公與張昌)¶
　　(宗雙陸以紫絁袍與集翠裘為賭昌宗數局連北/梁公褫其裘拜思而出至光範門付家奴衣之促)¶
　　(馬而/去)西城門(在宜陽縣漢時赤眉樊崇與/劉盆子奉璽綬降光武處)小龍門¶
　　(在澠池縣北七十里兩岸石壁峭立一水中流有/怪石堕水中如垂手攀物狀石巖佛龕列若龍門)¶
　　(又謂之石門唐駱賔王詩層巖遠接天絶頂上棲/烟松低輕蓋偃藤細弱鈎懸石明如掛鏡苔分似)¶
　　(列錢暫䇿為龍/杖何處得神仙)鼎中觀(在府城洛水上/即成王定鼎處)東觀(在府/城漢)¶
　　(以此藏圖書使名儒碩/士著作東觀撰述國史)聽訟觀(在府城光武錄獄/之所永平元年詔)¶
　　(依洛陽舊/圖修之)白虎觀(在府城漢章帝建初四年詔太/常博士郎官及諸儒會於白虎)¶
<pb:KR2k0047_WYG_052-21a>¶
　　(觀議五經同異帝/親稱制臨決焉)平樂觀(在府城西漢紀云靈帝/中平五年耀兵於此)¶
　　長樂觀(在洛陽漢靈帝時京兆第五永為督軍御/史使幽州百官祖餞於此議郎蔡邕賦詩)¶
　　(高彪獨/作箴銘)總章觀(在府城玉海云魏明帝青龍三年/大治洛陽宫築總章觀高十餘丈)¶
　　(建翔鳳/於上)崇文觀(在洛陽玉海云魏明帝青龍四年/置召善屬文者充之王肅領秘書)¶
　　(監兼崇文/觀祭酒)蕭齋(在府城杜陽雜編梁武造寺蕭子/雲飛白大書一蕭字後李約自江)¶
　　(淮竭産買歸東洛建/一小室玩之號蕭齋)六有齋(在府城宋尹焞建齊/名曰六有取張横渠)¶
　　(言有教動有法畫有為宵/有得瞬有養息有存之意)&KR1222;狐聚(在府城南五十/里梁新城之間)¶
　　(秦取九鼎遷/西周公於此)上程聚(在洛陽古程國/程重黎之後)鄤聚(在府城/東南古)¶
<pb:KR2k0047_WYG_052-21b>¶
　　(名鄤氏左傳楚殺鄤子是也今/名蠻子城即漢祭遵殺張滿處)花菴(在府城内司/馬光於廨舎)¶
　　(東作以為/休息之所)吏隠菴(在登封縣北龎元/常隠嵩山築此)象莊(在府城/東俗傳)¶
　　(漢時西僧以象䭾經來/洛陽後化為石今尚存)太平莊(在府城南十/里蘇秦故居)平泉¶
　　莊(在府城周圍四十里李徳裕别墅建臺榭百餘/所天下竒花異草珍松怪石靡不畢致自作記)¶
　　(云鬻平泉者非吾子孫也以一石一樹與人者非/佳子弟也吾百年後為權勢所奪則以先人所命)¶
　　(泣而/告之)午橋莊(在府城南十里唐裴晉公莊内有小/兒陂茂草盈圍公使人驅羣羊散牧)¶
　　(其上曰芳草多情賴此㸃/綴後為張忠定公所得)温尚書莊(在孟津縣舊/河清縣内唐)¶
　　(穆宗時温造為監察御史舉朝壯其風力後官至/禮部尚書歸里唐白居易詩白石清泉抛濟口綠)¶
<pb:KR2k0047_WYG_052-22a>¶
　　(幢紅斾照河陽村人都不/知時事猶自呼為處士莊)白鹿莊(在府城東北三/十里相傳秦王)¶
　　(世民攻偽鄭曽/於此射白鹿)安樂窩(在府城南宋邵雍居洛名/其居曰安樂窩時遊城中)¶
　　(士大夫識其車音爭相迎候或留信宿乃去好事/者别作屋以候其至名曰行窩宋吕希哲詩先生)¶
　　(不是閉闗人高趣逍遙混世塵得志須為天下雨/放懐聊占洛陽春家無甔石賔常滿論極錙銖意)¶
　　(始新任使終身卧安/樂一毫何費養天真)扣馬村(在孟津縣東三十五/里相傳周武王伐紂)¶
　　(師會孟津伯夷叔齊/扣馬而諌即此地)義昌鎮(在澠池縣東四十里/漢三老董公遮説漢)¶
　　(王為義帝發喪興/師伐楚即此地)土刹(在永寧縣西北古/蒯闗塞垣後為鎮)龜窠(在/永)¶
　　(寧縣西洛水北岸元滬水/濵夏禹治水洛龜呈瑞處)洛口倉(在鞏縣西隋煬/帝聚粟於此李)¶
<pb:KR2k0047_WYG_052-22b>¶
　　(宻襲取之廣築洛/口城周四十里)夾馬營(在府城東宋/太祖生於此)洛陽壘(在/府)¶
　　(城金市北晉永嘉之亂洛/人因小城基結以為壘)袁術固(在偃師縣西南/三十五里四周)¶
　　(絶澗上可/容十萬人)甘棠寨(在宜陽縣周召/公奭聽政於此)劉備寨(在鞏縣/西南原)¶
　　(良/保)子晉壘(在登/封縣)藺相如營(在澠池縣南門外㑹盟/時相如屯兵於此後改)¶
　　(為學射圃/旋没於河)廉頗營(在澠池縣南/城外址仍存)楚坑(在新安縣西/南項羽詐坑)¶
　　(秦降/卒處)范丹窰(在府城西金谷園/北俗傳范丹所居)吕文穆窰(在洛陽/城西二)¶
　　(十五里/相公莊)李宻窰(在鞏縣南黄冶/村宻生此今存)龍門龕(在府城南/三十里兩)¶
　　(山對峙東曰香山石壁峭立伊水中出又名伊闕/壁間鑿龕石佛大小千萬數皆後魏及唐時所鑿)¶
<pb:KR2k0047_WYG_052-23a>¶
　　(極大者三龕唐魏王泰為長孫皇后所造唐宋之/間詩宿雨霽氛埃流雲度城闕河堤栁新翠苑樹)¶
　　(花初發洛陽花栁此時濃山水樓臺映㡬重羣公/拂霧朝翔鳳天子乗春幸鑿龍鑿龍近出王城外)¶
　　(羽從淋漓擁軒蓋雲蹕纔臨御水橋天衣已入香/山會山壁嶄巖斷復連清流澄澈俯伊川塔影搖)¶
　　(搖綠波上星龕奕奕翠微邊層巒舊長千尋木遠/壑初飛萬丈泉彩仗虹旌遶香閣下輦登高望河)¶
　　(洛城東宫闕擁昭回南陌溝塍殊綺錯林下天香/七寳臺山中春酒萬年杯微風一起祥花落仙樂)¶
　　(初鳴瑞鳥來烏來花落紛無已稱觴獻壽香藹裏/歌舞淹留景欲斜石間猶駐五雲車鳥旗翼翼留)¶
　　(芳草龍騎駸駸映晚花千乗萬騎鸞輿出水靜山/空嚴警蹕郊外紛紛引看人傾都南望屬車塵囂)¶
　　(聲引颺開黄道王氣周廻入紫宸先王定鼎山河/固寳命乗周萬物新吾皇不事瑤池樂時雨來觀)¶
<pb:KR2k0047_WYG_052-23b>¶
　　(農扈/春)啓母石(在登封縣北嵩山之麓淮南子云塗/山氏所化漢武帝祀中嶽見啓母石)¶
　　(令建/廟)面壁石(在登封縣少林寺/右達磨修道處)盤石(在洛陽縣履/道里𢎞農楊)¶
　　(貞一遺樂天以盤石可卧/銘曰質凝雲白文析烟碧)玉女擣帛石(在登封縣/西北瑩澈)¶
　　(如玉宋范仲淹詩但見巖前砧誰聞月下杵金文/與鐵色璨璨知千古試問搗衣仙何如補天女)¶
　　秦槐(在登封縣少林寺東廊/後相傳秦時封為五品)漢栢(在登封縣嵩陽/書院本三株今)¶
　　(存其二大者七人圍次者五人圍/世傳漢武帝登嵩時封三将軍栢)黄絹碑(在洛/陽縣)石¶
　　經碑(在洛陽縣漢蔡邕正定六經熹平中詔書於/碑鐫刻立太學門外魏正始中又立古篆𨽻)¶
　　(三字石經/樹堂西)¶
<pb:KR2k0047_WYG_052-24a>¶
　　南陽府¶
　　宛城(即今府/城秦建)武延城(在府城北俗呼西城春秋時/楚受蔡侯降於此近有濛縣)¶
　　(城俗呼/為東城)雉城(在府城北八十里秦文公/時築因雉止於此故名)博望城(在/府)¶
　　(城東北七十里漢縣屬南陽郡為張騫封邑彭而/述詩張騫故國宛城東異代人傳絶域功一自封)¶
　　(侯來博望更誰仗劍過崆峒殘碑廢井烽烟後衰/草枯楊落照中人世難逢惟漢武空教嵗月老霜)¶
　　(蓬李維貞詩河上仙槎去不還空留姓字在/人間為君一片封侯地多少深閨恨玉闗)吕城¶
　　(在府城西三十里董吕村相傳/禹封吕望祖於此今名董吕村)南鄉城(在府城南/一百里地)¶
　　(名沙偃東漢置縣屬南陽/郡晉屬順陽郡隋淅州)西鄂城(在府城北五十/里石橋鎮漢縣)¶
<pb:KR2k0047_WYG_052-24b>¶
　　(屬南陽郡晉/因之後省)淯陽城(在府城東三里淯水之陽漢/置縣屬南陽郡縣境有小長)¶
　　(安光武與甄阜/梁丘賜戰於此)朝陽城(在府城南朝水/之陽俗呼刁城)安衆城(在/府)¶
　　(城西南三十里漢縣屬南陽郡為劉崇封邑有土/魯山出紫石英即今安衆舖唐許渾詩月斜孤舘)¶
　　(旁村行野店高低帶古城籬上曉花齋後落井邊/秋葉社前生饑烏索哺隨雛叫乳牸慵歸望犢鳴)¶
　　(荒草連天風動地/不知誰學武侯耕)向城(有二一在府城東北臨向/渠春秋時許國向邑之人)¶
　　(遷此今為村聚一在府/城北六十里魏舊縣)東岐州城(在府城北石碑/保即南召舊城)¶
　　西岐州城(在府城東/岐州城西)謝城(在府城東周申伯城詩/申伯番番既入於謝是)¶
　　(也明何景明詩故謝城邊溪水流郢中風物/更堪愁行人欲問陽春曲此地猶傳白雪樓)舞陽¶
<pb:KR2k0047_WYG_052-25a>¶
　　舊城(在唐縣城東北即/漢樊噲封邑有廟)比陽城(在唐縣東漢縣屬/南陽郡元省入唐)¶
　　(州/)平氏城(在唐縣東南七十里平氏保漢縣屬/南陽郡隋屬淮安郡宋省入泌陽縣)湖¶
　　陽城(在唐縣城南八十里古蓼國漢為縣光武封/姊為湖陽公主即此晉省入棘陽魏復置西)¶
　　(魏置湖州後州廢唐/以縣屬唐州元廢)慈邱城(在唐縣城東七十里/本後魏江夏縣地隋)¶
　　(置慈邱縣屬潁州唐屬/唐州五代周省入比陽)桐栢城(在唐縣城東南梁/置淮安縣隋改曰)¶
　　(桐栢屬淮州/唐屬唐州)青臺城(在唐縣城北七十里元平章/劉祥所築駐兵以圖襄陽)¶
　　古唐州城(在泌陽縣北/一里址尚存)闗索城(在泌陽縣東/北九十里)呉軍¶
　　城(在泌陽縣城東一/百十里呉元濟築)安國城(在鎮平縣城東北三/里按史王陵聚衆南)¶
<pb:KR2k0047_WYG_052-25b>¶
　　(陽以兵屬漢封安/國侯疑即此也)紫金城(在鎮平縣城西北隅有/舊址安衆侯藩邸俗呼)¶
　　(紫/城)光武城(在桐栢縣城北七十里漢/光武屯兵於此址尚存)棘陽城(在鄧/州即)¶
　　(古謝國地漢置縣居棘水之陽因名後周省入新/野縣元志云棘陽有鎮介於新野湖陽二縣之間)¶
　　樂鄉城(在鄧州西南三十里即漢樂城故城東漢/以後唐屬襄陽郡有樂鄉城唐陳子昻詩)¶
　　(故鄉杳無際日暮且孤征川原迷舊國道路入邊/城野戍荒烟㫁深山古木平如何此時恨噭噭夜)¶
　　(猨/鳴)湼陽城(在鄧州城東六十里漢縣屬南陽郡晉/因之隋改課陽俗呼赤眉城内有中書)¶
　　(令左/雄碑)臨湍城(在鄧州城西北六十里西魏舊縣隋/曰新城唐復名臨湍屬鄧州金元好)¶
　　(問詩鄧州城下湍水流鄧州城隅多古丘隆中布/衣不復見浮雲西北空悠悠長鯨駕空海波立老)¶
<pb:KR2k0047_WYG_052-26a>¶
　　(鶴叫月蒼烟愁自古江山/感遊子今人誰解賦登樓)魏武帝城(在鄧州城西/南五里曹操)¶
　　(攻張繡/時築)冠軍城(在鄧州城西北四十里漢縣為霍/去病封邑竇憲亦封此鄧人建祠)¶
　　(祀之彭而述詩舊封傳戚里知是漢家侯五劇蓬/蒿滿孤村薜荔秋江山存石馬風雨入鵂鶹莫問)¶
　　(臨湍縣黄/沙古渡頭)朝陽城(在鄧州南八十里即漢/朝陽縣故城屬南陽)穰東古¶
　　城(在鄧州東北六十里和/豐鄉隋唐故穰縣城)羅王城(在内鄉縣西南/春秋時楚人伐)¶
　　(羅即/此)商於城(在内鄉縣城西南秦張儀許楚商於/之地即此唐李商隠詩商於朝雨霽)¶
　　(歸路有秋光背塢猿收菓投巖麝退香建瓴真得/勢横㦸豈能當割地張儀詐謀身綺季長清渠州)¶
　　(外月黄葉廟前霜今日/看雲意依依入帝鄉)三户城(在内鄉縣城西南/春秋時晉執戎蠻)¶
<pb:KR2k0047_WYG_052-26b>¶
　　(子畀楚師於/三戸即此)丹水城(在内鄉縣城西南一百三十/里漢縣屬𢎞農郡晉屬順陽)¶
　　(郡後魏置丹川/郡後周郡廢)酈縣城(在内鄉縣東漢縣屬南陽/郡晉因之隋改菊潭縣今)¶
　　(有南酈北/酈二城)漢王城(在内鄉縣北一百里城/内有試劍池馮異廟)順陽城¶
　　(在内郷縣順陽保漢為博山縣屬南陽郡/明帝改曰順陽晉屬順陽郡隋仍屬南陽)子城(在/新)¶
　　(野縣城内後漢昭烈築今環/儒學及分司之西址尚存)龍城(在淅川縣城東/南一百二十里)¶
　　(周圍六里許元世祖為太/弟駐兵於此有龍見故名)堵陽城(在裕州城東六/里漢縣屬南陽)¶
　　(郡晉因之後廢/俗呼堵陽堆)襄邑城(在裕州城南二里西魏/置郡隋廢郡為方城縣)定¶
　　陵城(在舞陽縣城北左/傳楚築不羮即此)楚王城(在舞陽縣城/北楚平王築)樊噲¶
<pb:KR2k0047_WYG_052-27a>¶
　　城(在舞陽縣西北/隅漢樊噲封邑)葉縣故城(在葉縣南三十里春/秋沈諸梁邑唐李百)¶
　　(藥詩總轡臨秋原登城望寒日烟霞共掩映林野/俱蕭瑟楚塞鬱不窮呉山高漸出客行殊未已沐)¶
　　(澡期終吉椒桂奠芳樽風雲下虚室館宇肅/而靜神心康且逸伊我非尊寵勿驚疲朽質)霸王¶
　　城(在葉縣東南/項羽所築)無霸城(在葉縣城西一里王莽將/巨無霸屯兵處宋歐陽修)¶
　　(詩朝渡汝河流莫宿楚山曲城隂日下寒野氣春/深緑征車倦長道故園有喬木行行漸樂郊東風)¶
　　(滿平/陸)蕭王城(在葉縣南舊城/内漢光武築)昆陽城(在葉縣城南/漢縣屬潁川)¶
　　(郡光武破王尋於/此晉屬襄城郡)蒲王城(在葉縣城東北蒲城/保東晉蒲洪所築)汝¶
　　墳城(在葉縣城北一十五里北齊置縣及置漢廣/郡隋廢郡以縣屬許州唐省入襄城唐祖詠)¶
<pb:KR2k0047_WYG_052-27b>¶
　　(詩失路農為業移家到汝墳獨愁常廢巻多病久/離羣鳥雀垂窻栁虹霓出澗雲山中無外事樵唱)¶
　　(有誰/聞)市城(在葉縣城西北一十五里按北齊書此/地有河山縣今城負山向水疑即其縣)¶
　　百章郭(在府城界淯水所/經俗呼擘獐郭)北召廢縣(在南召縣城/東北一十五)¶
　　(里今併入/南陽縣)廢穰縣(在鄧州城東南二里漢置屬南/陽郡隋附鄧州唐宋元俱仍之)¶
　　(明省/入州)析縣(在浙川縣白亭張陂/春秋楚置析邑即此)甘菊里(在内鄉縣/其山有大)¶
　　(菊谷水從山流下得/菊花味甚甘美故名)古藍鄉(在泌陽縣漢光武兄/劉縯敗王莽前隊大)¶
　　(夫甄阜屬正梁丘賜/盡獲其輜重即此地)煉真宫(在裕州城北漢湖陽/公主修真處址尚存)¶
　　萬壽宫(在裕州東北五十里黄/石山麓唐開元時建)雙鳬宫(在葉縣舊/縣漢葉令)¶
<pb:KR2k0047_WYG_052-28a>¶
　　(王喬飛鳬處宋蘇轍詩王喬古仙子時出觀人寰/嘗為漢郎吏厭世去無還雙鳬仙為戲聊以驚世)¶
　　(頑不然神仙跡羅網安能攀紛紛塵埃中/銅印紆青綸安知無隠者竊笑彼愚姦)蘭香室¶
　　(在裕州城東北五十里牛/心山麓杜蘭香修煉處)石樓(在府城北張/平子墓南)看花¶
　　樓(在鄧州西南紫金山/後舊有月池菊圃)漸嘉樓(在鄧州子城東南/舊州治内宋謝絳)¶
　　(為守時建為一郡之勝宋黄/庭堅有漸嘉樓外花之句)錦陽樓(在内鄉縣堡/南保李䕃建)¶
　　春風閣(在鄧州外城東南隅宋范仲淹為守時建/有春風堂下紅香滿之句李鴻詩荒榛缺)¶
　　(甃漫平沙太守風流此種花堂下紅香開欲遍小/橋村塢酒旗斜城邊春草碧參差城外鸕鶿水滿)¶
　　(池一自姑蘇人去後/㡬經詞客過題詩)登龍閣(在唐縣西郭/外迤南村)昇仙閣¶
<pb:KR2k0047_WYG_052-28b>¶
　　(在裕州東北五十里黄/石山葛仙翁修真所)表忠閣(在淅川縣東三十/里龍巢寺後宋歐)¶
　　(陽修讀/書處)青霞館(在裕州城南明張美含詩高館清/流外薜蘿一徑斜氤氲吹不散滿)¶
　　(院落/青霞)湼陽館(在鄧州城東一十里唐賈島詩客愁/何並起暮送故人廻廢館秋螢出空)¶
　　(城寒雨來夕陽飄白露樹影掃/青苔獨坐離容慘孤燈照不開)青雲館(在内鄉縣/西南商於)¶
　　(城内唐杜牧詩虬蟠千仞劇羊腸天府由來百二/强四皓有芝輕漢祖張儀無地與懐王帳連雲影)¶
　　(蘿隂合枕繞泉聲客夢凉深處/會容高尚者水田三頃百株桑)金齋　行齋(在内/鄉縣)¶
　　(城内皆金元好/問令内鄉時建)光武臺(在府城西北又唐鄧新野/俱有金元好問詩巍然此)¶
　　(遺臺落日荒烟重誰見/經綸初指麾定羣雄)釣魚臺(在府城東北一十/五里柴里保世傳)¶
<pb:KR2k0047_WYG_052-29a>¶
　　(子陵釣於此唐縣亦有子陵釣魚臺宋范仲淹詩/漢包六合網賢豪一個冥鴻惜羽毛世祖功臣三)¶
　　(十六雲臺爭/似釣臺高)飼鴉臺(在南召縣西北四十里三鴉/路大山側世傳光武北趨河)¶
　　(朔至此失路得鴉引於馬前/飼於此因名今併入南陽縣)覽勝臺(在鎮平縣廣/洋山即破臺)¶
　　(因山岡嶄然故/名後易今名)漢王臺(在唐縣城西五里漢/光武訪子陵駐蹕處)曲水¶
　　臺(在桐栢縣南五里宋慶厯間建/臺側有石高丈許刻銘尚存)布鼓臺(在鄧州/子城南)¶
　　(門外世傳光武幼時於此/擊布皷有聲故以名臺)太尉臺(在鄧州舊三公/城上鄧禹為太)¶
　　(尉後歸鄉人餞於此/因以名城後築此臺)議事臺(在新野縣學東世傳/徐庻薦孔明於此議)¶
　　(事故/名)漢王臺(在裕州西北三十里/松陂保漢高祖築)釣磯臺(在裕州/東吉莊)¶
<pb:KR2k0047_WYG_052-29b>¶
　　(保唐劉禹錫詩一片臨流氣勢雄垂楊相䕃/水溶溶子陵已去無人釣分付蒼苔碧蘚封)章華¶
　　臺(在舞陽縣北世傳楚靈王/築考左傳章華在郢北)翫龍臺(在葉縣舊城/東葉公畫龍)¶
　　(所唐王維有詩臺前有墨/池俗傳泚筆之地址尚存)光武臺(在葉縣南舊/蕭王城中)尚¶
　　書臺(在葉縣城東二十二里後漢馬融講/尚書於此唐高宗時改名講武臺)觀徳臺¶
　　(在府學南射圃内/明正統十二年建)秋香亭(在唐縣治内/元至正間建)心源亭(在/鄧)¶
　　(州學内明倫堂/前以覆井泉)覽秀亭(在鄧州舊城上宋謝絳為/守時建宋范仲淹詩南陽)¶
　　(有絶勝城下百花洲謝公創危亭屹在高城頭盡/覽洲中秀歴歴銷人憂作詩刻金石意垂千載休)¶
　　(我來亭早壊何以待英游試觀荆棘繁欲歩瓦礫/稠嗟嗟命良工美材肆爾求日基復日搆落成會)¶
<pb:KR2k0047_WYG_052-30a>¶
　　(中秋開樽揖明月席上皆應劉敏速迭唱和醺酣/爭獻酬老子興不淺預兹年少儔九日重登臨凉)¶
　　(空氛氣收風來鴈聲度雲去山色留西郊有潭菊/滿以金船浮雅為君子壽外物真悠悠過則與春)¶
　　(期春時良更優焰焰衆卉明滚滚新泉流簫鼓動/地喧羅綺傾城遊五馬不行樂州人為之羞亭焉)¶
　　(詎可廢願/此多賢侯)嘉賞亭(在鄧州治内宋范仲淹/為守時建黄庭堅有詩)兼隠亭¶
　　(在内鄉縣治内宋邵雍詩兼隠詫來書於時特起/子民淳無訟聴縣僻類山居簿領盃盤外官聨談)¶
　　(笑餘不知當此/際旁邑更誰如)半山亭(在内鄉縣北三渡河西半/山間宋浮丘居士張舜民)¶
　　(窪尊石刻存焉前賢題詠甚多金元好問滿江紅/詞江上窪尊人道有浮丘遺跡尊俎地江山如畫)¶
　　(百年岑寂白鶴重來城郭在山花山鳥渾相識任/與君載酒半山亭追疇昔  人易老時難得歡未)¶
<pb:KR2k0047_WYG_052-30b>¶
　　(滅悲還及筭身後杳無終極一笑何須留故事/千年誰復知今日&KR0184;醉來横卧隴頭雲林間石)心¶
　　遠亭　美哉亭(俱在裕州舊方城縣/治宋陳與義有詩)燕居堂(在府/城東)¶
　　(六十里元府尹莊文/昭建以教郡子弟)敷教堂(在府城府學内成/化中建陳選記)清¶
　　徳堂(在唐縣治内唐李適之任刺史人為作清徳/頌宋知州事頓起讀其詞慕之因建此堂)¶
　　萊公堂(在鄧州舊州治内宋宼凖守鄧州後人追/思為建此堂堂下有池蒲荷繁廣韓駒詩)¶
　　(有丞相堂下/蒲荷稠之句)議事堂(在新野縣儒學内世傳漢昭/烈與徐庻議枉顧諸葛亮於)¶
　　(此後人建堂/今為文昌祠)福謙堂(在裕州城隍廟/後知州許倫建)天春園(在内/鄉縣)¶
　　(城内宋邵雍詩内鄉有園名天春春時桃李如綵/雲邑民欈觴連帟幕或歌或舞同欣欣縣令春間)¶
<pb:KR2k0047_WYG_052-31a>¶
　　(意自若直謂前世無古人牡丹/百品紅與紫華而不實徒紛紜)茶園(在葉縣東南/六十里潑粥)¶
　　(山北麓其/山産茶)韻園(在淅川縣東二里許明仝潞詩殘/帙隨風巻新詩計日吟鶯啼時選)¶
　　(樹魚戲亦聽琴棋局當窗試樵歌/隔澗音狂來忽一嘯幽響答遙岑)諸葛莊(在唐縣/相傳武)¶
　　(侯莊田在/桐寨舖)牡丹村(在南召縣西北八十里吕純/陽飛劍處今併入南陽縣)石¶
　　礉(在府城外三里淯水環流可以/禦水患障城郭其甃石猶在)石穴巖(在淅川/縣城東)¶
　　(馬蹬保石門山金將武仙屯兵所置其巖甚險址/尚存金元好問詩兩崖懸絶倚山根草徑低迷未)¶
　　(可分潭影乍從明處見竹香偏到靜中聞石林萬/古不知暑茆屋四隣惟有雲曳杖行歌羨樵叟此)¶
　　(生何處/得隨君)槊石硤(在南召縣城東北四十里世傳漢/陳琳槊刀於此石隙尚存今併入)¶
<pb:KR2k0047_WYG_052-31b>¶
　　(南陽/縣)順陽石硤(在裕州城東九十里孔明曽於此/結庵後徙南陽今石硤有小茅庵)¶
　　(唐時石/記猶存)燒車水(在葉縣舊縣南三里東流入/汝即光武燒王尋輜車處)清泠¶
　　淵(在府城東北三十里豐山後郭璞謂清泠水在/西鄂縣即此唐李白詩惜彼落日暮愛此寒泉)¶
　　(清西輝逐流水蕩漾遊子情/空歌望明月曲盡長松聲)淮井(在桐栢縣城西/三十里有大禹)¶
　　(導淮處/古碑)八角井　四角井(俱在葉縣/城東南)空山洞(在南/陽縣)¶
　　(城西一十五里内有石床石硯又有懸/泉滴硯中世傳嚴光居此跡最幽勝)靈堂洞(一/名)¶
　　(顯聖洞在内鄉縣西五十里石堂山下相傳麻衣/子於此修真時有龍化少年相從後穿穴而入至)¶
　　(今洞竅宛然/禱雨輙應)玲瓏洞(在唐縣城東南一/百里石柱山麓)水簾洞(在/桐)¶
<pb:KR2k0047_WYG_052-32a>¶
　　(栢縣西南/洞口有亭)百里奚宅(在府城西七里南去一里道/旁有墓前列七石俗呼七星)¶
　　(塚有碑在墓左碑/隂刻唐韓賞詩)鄧禹宅(在府城界南雍州記禹/與弟鄧晨宅隔陂即三)¶
　　(泉/陂)張衡宅(在府城北五十里西鄂城東其址尚存/城西南四里有墓又有平子讀書臺)¶
　　宗資宅(在南陽縣東北古城内宗為南陽名族宅/負縣郭一門仕宦至卿府者三十四人縣)¶
　　(東北三/里有墓)樊噲宅(在舞陽縣西北隅漢舞陽侯/樊噲故宅有垣基廣百歩)白水¶
　　村(在南/陽縣)巫馬期莊(在内鄉縣城/北二十里)諸葛草廬(在府城/西南七)¶
　　(里卧龍崗上舊為祠奉之明宣徳中有司/復新其廬塑像春秋祭祀歴代碑文俱存)樊重石¶
　　室(在唐縣南八十里廢湖陽縣城内/重母畏雷為石室避之遺跡尚存)歐陽里(在葉/縣河)¶
<pb:KR2k0047_WYG_052-32b>¶
　　(西世傳歐陽駙馬都尉别墅明牛鳯詩周道旁邊/水濫觴高名乆矣屬歐陽不知何代開新墅共説)¶
　　(灣頭是故莊戚里人随秋雁遠洪陂波與曉/天長遙憐畫舫青春日一派笙歌出洞房)渚陽¶
　　鎮(在内鄉縣治地古名膴隆原東/有金銀坡舊置巡檢司旋廢)北舞鎮(在舞陽/縣城北)¶
　　(蓮花池保即隋/北舞縣故地)韓信寨(在南召縣城北三十里信/屯兵處今併入南陽縣)¶
　　劉盆子寨(在葉縣舊縣南花山上世/傳劉盆子與樊崇屯兵所)趙王寨(在葉/縣城)¶
　　(西秦趙村世傳/趙與秦戰於此)候日表(在唐縣唐開元十年詔唐/州界准勝州例立表測影)¶
　　景陽鐘(在唐縣世傳由唐河浮來上/鑄淳熙年造今寘南城樓上)晉楸(在新野/縣城北)¶
　　(忠義/侯祠)漢柏(在桐柏縣淮源廟六株有/鳳翅鸛觜玉柱諸名今存)仙人石(在桐/柏縣)¶
<pb:KR2k0047_WYG_052-33a>¶
　　(城西南四里相傳有道士昇仙/於此因名石有遺文世莫能識)望夫石(在新野縣/北二十五)¶
　　(里白河岸世傳一婦送夫從戍别於此後望夫佇/立化為石唐劉禹錫詩終日望夫夫不歸化為孤)¶
　　(石苦相思望來已是㡬/千載只似當時初望時)文筆塔(在裕州城東南潘/河東岸口二水交)¶
　　(流/處)漢圉令碑(在南陽縣舊文廟内𨽻書碑石㫁裂/可辨者天實高惟聖同戲我君媺其)¶
　　(蹤體洪化蹈中庸所論列有休功/追景行亦難雙刋金石示萬邦)鐵鍋(在鄧州城/北三里湍)¶
　　(河南岸黒龍/潭沙磧上)¶
　　汝寧府¶
　　平輿故城(在府城東汝水南春秋沈子國地漢置/縣屬汝南郡後廢隋復置王世充置輿)¶
<pb:KR2k0047_WYG_052-33b>¶
　　(州唐廢州元/省入汝陽)宜春城(在府城西南漢舊縣屬汝南/郡晉改曰北宜春王連瑛詩)¶
　　(汝水戎戎去不回水邊樓閣起黄埃/當年歌舞銷沉盡日暮惟聞畫角哀)安城故城(在/府)¶
　　(城東南汝水北漢舊縣屬汝南郡東漢省入汝陽/唐劉禹錫詩汝南晨鷄喔喔鳴城頭鼓角音和平)¶
　　(路旁老人憶舊事相與感激皆淚零老人收涙前/致詞官軍入城人不知忽驚元和十二載重見天)¶
　　(寳太/平時)富波故城(在府城界漢舊縣屬汝南/郡王霸封富波侯即此)陽城故¶
　　城(在府城界漢置縣屬汝/南郡東漢省入汝陽)故蔡城(在上蔡縣城西/南即周蔡仲之)¶
　　(地傅汝礪詩上蔡城頭黄葉多聞鷄看劍起長歌/徒憐丞相東門犬猶憶將軍半夜鵞樹底衣裳沾)¶
　　(霧雨馬前燈火動星河凉風滿/路吹行鐸那似金門聽玉珂)晉王城(在上蔡縣/東九十里)¶
<pb:KR2k0047_WYG_052-34a>¶
　　(俗稱晉王李/存朂屯戍處)櫟城(在新蔡縣故城西北半淪於水/齊建武三年魏宼司州櫟城戍)¶
　　(主魏僧珉/拒破之)四望城(在新蔡縣城東二十五里/相傳項羽屯兵處今有寺)道城¶
　　(在確山縣城北二十/里即春秋時道國城)朗陵故城(在確山縣城西南/三十五里漢置縣)¶
　　(晉封何曽為/朗陵公即此)鮦陽城(在新蔡縣城東北鮦水陽後/漢永平元年封隂慶為鮦陽)¶
　　(侯今𨽻/鳳陽府)臨淮城(在正陽縣城南八十/里朱家店即其故址)固城(在正陽/縣城東)¶
　　(北七十里漢/建屬汝南郡)建安城(在正陽縣城南五十里/始建莫考遺址尚存)冶爐¶
　　城(在西平縣城西七十五里棠/谿旁晉置鐵官於此址猶存)西平故城(在西平/縣北四)¶
　　(十五里師靈鎮/西漢舊縣治)呉房城(在遂平縣春秋時為房子/國楚有其地呉王闔閭弟)¶
<pb:KR2k0047_WYG_052-34b>¶
　　(夫槩奔楚封於此故曰呉房漢置/呉房縣唐以呉元濟叛改曰遂平)斗城(在遂平縣/城西北四)¶
　　(十/里)武城(在信陽州城東北二十五里昔呉楚之争/有武城黒謂令尹子常城殆武城黒之所)¶
　　(治吕履恒詩南邦文獻地懐古發深思揚水征人/怨崧高贈别詩風霜兼嵗改山水與情移城郭松)¶
　　(雲裏重來/路不岐)莽母城(在信陽州城北漢置南陽郡有/蔡陽縣註云莽之母功顯君邑)¶
　　安昌城(在信陽州城西七十里漢置縣/屬南陽郡張禹封安昌侯即此)曹城(在信/陽州)¶
　　(城南三十五里魏將軍曹景宗/屯兵鑿峴口時所築今名曹店)淮源城(在信陽州/城西北六)¶
　　(十五里北齊置慕化縣及淮/安郡隋郡廢改縣曰淮源)烏疊城(在信陽州城/北六十五里)¶
　　(十道四畨志/申州有此城)高安城(在羅山縣城西南一/百里北齊縣隋初廢)古蔡國¶
<pb:KR2k0047_WYG_052-35a>¶
　　(在汝陽上蔡二縣/界相傳古蔡國)廢南羅州(在信陽州城南一十/里本漢鄳縣地梁置)¶
　　(屬汝南郡隋省唐/置南羅州尋廢)真陽廢縣(在府城南八十里本/漢慎陽縣東魏置義)¶
　　(陽郡北齊省入保城縣隋廢保城置正丘縣後/改曰真陽唐改曰淮陽尋復舊元省入息州)汝¶
　　南廢縣(在府城西北唐貞元中割汝陽置縣在汝/水南元和中省入汝陽元傅汝礪詩驛騎)¶
　　(如雲遠自天眼中陳蔡鬱相連高城映日飛黄霧/亂木含風舞翠烟汝水近通城北路確山遠帶郡)¶
　　(西田經過莫怪頻回/首無限秋懐攬轡前)鍾武廢縣(在信陽州城西南/漢置屬江夏郡臧)¶
　　(宫狥鍾武竹里皆/下之即此晉省)鍾山廢縣(在信陽州城東南一/十八里本漢鄳縣地)¶
　　(屬江夏郡北齊置齊安縣及郡/隋改曰鍾山縣宋省入信陽)月旦里(在府治前/街東漢許)¶
<pb:KR2k0047_WYG_052-35b>¶
　　(靖許劭兄弟所居故/名二龍鄉月旦里)懸瓠樓(在府城上後漢平南/王肅起高堞於小城)¶
　　(建層樓於隅阿下際水湄/殊為佳觀宋更汝南樓)緑波樓(在新蔡縣洪河/北岸王敬美為)¶
　　(張助甫題胡峻徳詩鮦水西來繞縣城層樓遂以/緑波名桃花馬驟穿珠箔蓮葉舟移倒玉&KR0902;故態)¶
　　(每從談笑發新詩應與畫圖爭香/山洛社知何似想見風流萬古情)望河樓(在上蔡/縣古西)¶
　　(城上有高臺城/外汝水故道)玩花樓(在上蔡縣古北城上有/高臺俗傳蔡侯玩花處)白¶
　　雲樓(在信陽州舊州治/子城東北宋建)御書樓(在羅山縣學明景/泰四年建藏御書)¶
　　幽蘭軒(在府治内一名幽蘭閣金哀宗自歸徳奔/汝寧以府治為行宫宋端平初襄陽帥孟)¶
　　(珙攻城急哀/宗自盡於此)桃臺(在府城東/六十里)然身臺(在府城東射/橋保漢平輿)¶
<pb:KR2k0047_WYG_052-36a>¶
　　(令張熹然身禱/雨處詳見祠祀)待月臺(在府城西南隅西湖上宋/孔武仲詩有百尺湖臺蘸)¶
　　(春緑/之句)鷄黍臺(在府城北三十里漢范巨卿張元伯/千里期信處金鎮詩慿軾高賢里登)¶
　　(臺重友生片言輕遠道一夢信交情野黍無/人設荒鷄猶自鳴寥寥千載後此義竟誰明)厄臺¶
　　(在上蔡縣陳蔡之/間即孔子絶糧處)光武臺(在上蔡縣東北張鄉/保世傳光武所築)高¶
　　皇臺(有二一在確山縣城東南一在/上蔡縣城東北世傳漢高祖築)八卦臺(在上/蔡縣)¶
　　(城東三十八里有蓍/草生焉旁有白龜廟)蓍草臺(在上蔡縣城/東三十里)鐵邱臺¶
　　(在新蔡縣城西南/五十里有光武廟)看花臺(在確山縣城東/今為武安王廟)雀臺(在/遂)¶
　　(平縣城西北四/十里斗城隅)申伯臺(在信陽州城東北/隅世傳申伯所築)伐鼓臺¶
<pb:KR2k0047_WYG_052-36b>¶
　　(在信陽州城北長臺鄉左傳昭公四年楚子與/諸侯淮夷伐鼓㑹於申即此羅山縣亦有此臺)釣¶
　　魚臺(在羅山縣城西北世傳孟嘉垂釣於此明何/景明詩嵗暮荒臺上孤高望不窮亂山浮落)¶
　　(日遠水抱寒空野鷺時親客江鴻/晚避風終朝謝城市來此倅漁翁)粧臺(在西平縣/城東南一)¶
　　(十/里)見山亭(在府治前/牙城上)倚江亭(在府治東/南城上)臨波亭(在/府)¶
　　(治後圃宋劉敞詩水影時翻高/檻動天形畧抱曲城低即此)翠光亭(在府城西/南隅西湖)¶
　　(上宋孔武仲詩有亭下湖光凝不流之句明𫝊振/商詩翠光亭畔渺烟蘿淨攬銀蟾綴素波待月臺)¶
　　(空人已去湖光/如鏡照霜娥)牡丹亭(在府舊治東園郡守呉育/建劉敞有輕黄金綴縷凝)¶
　　(碧玉鐫/瓶之句)竒生亭(在府治東園呉育取夏侯/湛賦石榴竒生之句以名)來瑞亭¶
<pb:KR2k0047_WYG_052-37a>¶
　　(在府城宋劉敞守蔡州日有白雀巢/於廡下作賦記之後建亭扁曰來瑞)水鑑亭(在府/城東)¶
　　(北蠪淵池上本名芷亭宋/學士劉敞判府事更兹名)八卦亭(在上蔡縣城東/三十里蓍臺右)¶
　　高官亭(在遂平縣西五/十里老君洞西)柏亭(在西平縣城西/即栢子國地)大吕¶
　　亭(在新蔡縣東北隅漢郡國志云故吕侯國/縣東北有櫟亭左傳呉伐楚入櫟即此)櫟亭¶
　　(在新蔡縣城北二十里野櫟店左/傳昭公四年呉伐楚入櫟即此)野公亭(在信陽/州舊州)¶
　　(放生/池)鵲山亭(在羅山縣南九十里鵲山下宋曾鞏/詩大亭孤起壓城巔屋角嵳峩挿紫)¶
　　(烟濼水飛綃來野岸鵲山浮黛入晴天少陵騷雅/今誰和東海風流世謾傳太守自吟還自笑歸來)¶
　　(明月尚/流連)司馬亭(在羅山縣城東獨山下宋司馬池/嘗憩於此後人作亭以寄甘棠之)¶
<pb:KR2k0047_WYG_052-37b>¶
　　(思/)燕譽堂(在府治/舊東園)木鴈堂(在府/治内)方丈竹堂(在府城/内後魏)¶
　　(高祖幸懸瓠饗從征澠漢侍臣於此堂樂作酒酣/高祖歌曰日月光天無不曜江左一隅獨未照彭)¶
　　(城王勰續歌曰願從聖人兮登衡㑹萬國同兮混/江外鄭懿歌曰雲雷大振兮天門闢率土來賔一)¶
　　(正厯邢巒歌曰舜舞干戚兮天下歸文德遠被莫/不思道昭歌曰皇風一鼓兮九地匝戴日依天清)¶
　　(六合高祖又歌曰遵彼汝墳兮昔化真未若今日/道風明宋升歌曰文王政教兮暉江沼寧如大化)¶
　　(光四/表)清風堂(在府城内御史祝廷瑞鋤圃得銅印/鐫文汝南清風堂記後果守汝因建)¶
　　(此/堂)咸喜堂(在信陽州舊州治東取/申伯周邦咸喜之義)柔惠堂(在信陽/州舊州)¶
　　(治取申伯柔/惠且直之義)環翠堂(在信陽州舊州治宋畢公信/詩羣山闗設險高屋照多隂)¶
<pb:KR2k0047_WYG_052-38a>¶
　　(晴嵐度丘壑/踈翠上衣襟)環碧堂(在信陽州舊/州治宋建)三秀堂(在信陽/州舊州)¶
　　(治東城上舊名牧牛軒宋宣/和間杏上産芝奉㫖改名)相公園(在信陽州舊/治後宋范純)¶
　　(仁為守時創此種花木為燕/遊地後人因以相公名之)望嶽園(在新/蔡縣)懸瓠池¶
　　(在府城北門外唐李愬討呉元濟雪夜/擊鵞鶩以亂軍聲即此俗呼為鵞鴨池)西陽池(在/府)¶
　　(治/内)蠪淵池(在府城東北/一名蟄龍池)仙女池(在西平縣城東南/一十里相傳董永)¶
　　(遇仙女/於此)南塘(在新蔡縣城西門外創自/張公助甫今為金粟禪林)栗洲(在府/城西)¶
　　(北相傳有/栗堂射墩)棠溪(在西平縣城西有村蘇秦説韓/王謂劍㦸皆出於棠溪即此)月¶
　　兒灣(在信陽州城北九十里宋范純仁行部過此/駐馬泣曰昔吾母夢兒堕自月中承以衣裾)¶
<pb:KR2k0047_WYG_052-38b>¶
　　(感而生純/仁是以泣)葛陂(在府城西南三十里詳見山川唐/胡曽詩長房回至葛陂中人己登)¶
　　(真竹化龍莫道神仙難/頓學嵇生自是不遭逢)鄧艾陂(在西平縣艾所置/陂凡二十有四)¶
　　龍陂港(在府城南二百里源/出洪山下流入淮)忠良橋(在上蔡縣城/南闗即明霍)¶
　　(愍節公罵/賊死節處)戚橋(在新蔡縣城西四十里有巨/港限東西橋畔多植翠栁)板橋¶
　　(在正陽縣商山道中唐温庭筠詩晨起動征鐸客/行悲故鄉鷄聲茅店月人跡板橋霜槲葉落山路)¶
　　(枳花明驛墻因思杜/陵夢鳬雁滿回塘)白公勝宅(在羅山縣城内白/勝寺楚白公别業)¶
　　王粲宅(在府城内閭巷口西有/古井魏王粲嘗寓此)陳堯叟宅(在府城/東北)¶
　　畢卓故里(在新蔡縣城東/北鮦陽舊城内)漆雕開故里(在上蔡縣/城北華陂)¶
<pb:KR2k0047_WYG_052-39a>¶
　　謝顯道故里(在上蔡縣南郭道/左闗門題曰景賢)李斯故宅(在上蔡/縣城西)¶
　　(南中有/李斯井)黄憲故里(在正陽縣舊縣前明邑令周紹/稷建祠塑像孫繼皋有碑記後)¶
　　(廢邑人田育性有祠灰碑已墮像圯墓同虚之句/陳維崧詩末流尚崖異薄俗善牴牾寥寥千載間)¶
　　(我思黄叔度時事至桓靈羣閹竊國歩甘陵恣品/目郡國炫厨顧失之生疻痏得之長毛羽虛聲煽)¶
　　(賢豪餘波駭行路獨有千頃波不受/黨人悞牛醫大自佳仕亦無所忤)二孝莊(在府/城西)¶
　　(五十里漢孝子/蔡順董永故居)鞠場(在府城西北唐李/愬屯兵俟裴度處)馬武寨(在/上)¶
　　(蔡縣瀦滸鎮東北/二里許姚家莊)姜寨(在新蔡縣城北四十里姜/子牙為吕侯後故有姜寨)¶
　　(今屬潁州/半屬新蔡)梁王壘(在信陽州西南七里賢首山史/載北魏攻義陽梁蕭衍據賢首)¶
<pb:KR2k0047_WYG_052-39b>¶
　　(山以救/即此)平淮西碑(在府城内裴晉公廟中唐韓愈/撰文歸功裴度李愬妻唐安公)¶
　　(主女出入禁中訴碑不實憲宗詔斵其文更命段/文昌為之宋知州陳珦磨去仍刻韓文明方孝孺)¶
　　(詩淮西功業冠吾唐吏部文章日月光/千載㫁碑人膾炙不知世有段文昌)古申伯碑¶
　　(在信陽州城北二/十里顔魯公題)白雪驛(在信陽州/城東門外)¶
　　汝州¶
　　廣成城(在州城西六十里崆峒山/世傳黄帝問道廣成于處)周承休城(在州/治西)¶
　　(一名子城漢元帝於此置梁縣光武封姬常為/承休公主周祀故名隋曰承休縣唐復為梁縣)汝¶
　　北城(在州城西南一名王塢城高/齊置郡後改曰汝隂後周廢)臨汝城(在州西/六十里)¶
<pb:KR2k0047_WYG_052-40a>¶
　　(唐置縣屬本州/内有清暑宫)魯陽城(在魯山縣城南古魯縣夏/孔甲時劉累遷此漢為魯)¶
　　(陽縣傅燮調詩平野霜林爛漫抱城溪/水漣漪嶺外梅開獨早天邊雁到偏遲)繞角城(在/魯)¶
　　(山縣城東南左傳晉/師遁於繞角即此)犨城(在魯山縣城東南五十/里漢置縣屬南陽郡隋)¶
　　(曰犨城縣/屬襄城郡)平皋城(在魯山縣城西南十/里後周築以禦齊)赤城(在魯/山縣)¶
　　(城東十八里世傳劉聚/屯兵於此所築址尚存)王莽城(在魯山縣城西南/十八里王莽追漢)¶
　　(光武至/此築城)光武城(在魯山縣城西南十八里光武為/莽所偪築城拒之與莽城遙對)¶
　　父城(在寳豐縣城西北父城保本周時應國/左傳楚城父城即此漢置縣屬潁川郡)寳豐¶
　　故城(在寳豐縣城東本漢郟城縣地唐析/置龍興縣宋改寳豐元省入梁縣)賈復城¶
<pb:KR2k0047_WYG_052-40b>¶
　　(在寳豐縣城東南一名通/鴉城漢膠東侯賈復築)紫羅城(在伊陽縣城東/一十五里傳聞)¶
　　(紫羅兵駐於此山半/石墻延袤數里尚存)廢梁縣(在州城西子城東本/隋承休縣又有梁縣)¶
　　(在西南四十五里屬汝州唐貞觀/初省梁縣更承休曰梁明省入州)望嵩樓(在州治/西子城)¶
　　(内唐時建一名汝陽樓宋張耒詩臨汝城中春雪/消望嵩樓上對岧嶤已披氛霧看孤秀更挾春寒)¶
　　(上泬/寥)龍興樓(在州城内宋崔鶠詩老去未/覺躋攀難一表獨立青㝠裏)皂角樓¶
　　(在郟縣城内樹大數圍枝頂/横生王蒼谷架書樓於其上)玩月臺(在州城東北/小山之巔)¶
　　擂鼓臺(在寳豐縣西北父城保/相傳漢高項羽戰於此)安樂臺(在州城東/南大莊保)¶
　　(俗傳漢/光武築)紀氏臺(在郟縣城東北十里續漢書曰/世祖東駕西征降羣盗於此)琴¶
<pb:KR2k0047_WYG_052-41a>¶
　　臺(在魯山縣城北唐元徳秀為尹時築顔真卿有/文前賢題詠甚多金趙秉文書琴臺二字刻於)¶
　　(石金元好問詩千山為公臺萬籟/為公琴䕫曠不並世月露為知音)思父臺(在魯山/縣西北)¶
　　(世傳漢光武屯兵/於此陟臺思父)鈞臺(在郟縣西四十五里相傳/黄帝問道廣成子於此聞)¶
　　(鈞天之/樂故名)神龜臺(在郟縣西郡國志隋/開皇初獲神龜於此)望仙臺(在郟/縣城)¶
　　(西望/仙村)甘羅臺(在寳豐縣城西北世傳/秦甘羅與楚盟於此)致雨亭(在州/城北)¶
　　(園跨西池上宋咸平中趙况為/守時建有蘇轍祈雨文刻石)思賢亭(在州治後/宋祥符中)¶
　　(楊義知州事有賢名後王珦瑜/作守思之因建此亭劉敞有記)香遠亭(在州治後/圃金大定)¶
　　(中烏古倫知州時建亭前有荼䕷三株宋子/初取蘇轍無風香自遠之句名之因為記)翠嵐¶
<pb:KR2k0047_WYG_052-41b>¶
　　亭(在州城東北二十里風穴山上登亭則州可見/明彭綱詩玩月臺前春水流翠嵐亭上偶來遊)¶
　　(日斜人散僧鐘定/野鳥一聲山寺幽)虚舟亭(在州治後圃金興定初/防禦使完顔建趙秉文)¶
　　(記/)樂山亭(在州城西北宋端/明學士韋處厚構)春風亭(在寳豐縣城/西北二十五)¶
　　(里宋程明道監酒/税於此因以立亭)修禊亭(在魯山縣唐歐陽詹為/令以三月三日集僚吏)¶
　　(禊飲/於此)鄭公堂(在州治内宋富弼嘗封鄭公兩徙判/於汝民思之後守來典郡建堂刻公)¶
　　(詩於/此)此君堂(在州治内宋元祐/時知州文大方構)雙桂堂(在州城/北門外)桃¶
　　園(在州城東聖王里一/望數里盡植桃花)看花園(在魯山縣城西十/里基址尚存有古)¶
　　(井唐括/公造)婆娑園(在郟縣城西二十里宋崔鷃居此/又名石牛莊崔鷃詩晚禽噪竹百)¶
<pb:KR2k0047_WYG_052-42a>¶
　　(千翅殘菊横枝三兩花好在山/園養衰廢風波不到野人家)太史湖(在州城内/宋太守王)¶
　　(素濬治為一郡/之勝李廌有記)楊家湖(在寳豐縣東坊郭保即/唐楊汝士宅址尚存)流¶
　　杯池(在州城西南四十里引温/泉為浴池唐武后常幸此)巢父井(在州城西/郭門外其)¶
　　(旁有許由廟宋宗舜臣刻/王通叟弔巢父文於石)呉公洞(在州城東北白/雲寺宋時郡人)¶
　　(呉㡬復讀/書於此)婁景洞(在郟縣西北四十里扈陽/山之陽世傳婁景隠此)黄伯¶
　　陽洞(在郟縣封家莊保/世傳黄伯陽隠此)水簾洞(在伊陽城東南七/里雲夢山下世傳)¶
　　(鬼谷子修道處水自洞口/下垂如簾内鄉唐縣俱有)懸珠泉(在州城南/五十里)渉泉¶
　　(在州東南五十/里魚齒山下)涼水泉(在魯山縣/八十里)蠻中聚(在州城/東北即)¶
<pb:KR2k0047_WYG_052-42b>¶
　　(戎蠻子國/俗呼麻城)陽人聚(在州城西寳豐縣界上秦遷東/周君於此呉孫堅大破董卓軍)¶
　　(亦/此)昇仙橋(在州城東北二/十里風穴山)藍橋(在郟縣城東三十/里即長橋也野水)¶
　　(㫁橋平蕪夾岸每春水泛漲一碧無際仝廷舉詩/風雷一夕幻沙谿夾岸桃花隔水低渡艇漫移青)¶
　　(草外漁歌早過緑楊西劉郎不記歸時路司馬難/留柱上題我有一編堪進履誰從鯨背吐虹霓)¶
　　嚴莊(在伊陽縣城東七里/俗傳嚴子陵故宅)曹鎮(在寳豐縣石渠保/宋皇后曹氏生此)¶
　　白元鎮(在伊陽縣城北五十里相/傳白起伐魏駐兵於此)沛公壘(在州城/東北二)¶
　　(十里大劉山南漢高帝入闗駐此又世/祖西征亦駐此故山有大劉小劉之異)銚期宅(在/郟)¶
　　(縣治東相傳安成侯第其田/園在城北十字溝小劉山下)雙酒務(在寳豐縣城/西北二十五)¶
<pb:KR2k0047_WYG_052-43a>¶
　　(里其務有六惟銅斗正酒二務其/址尚存宋程明道為酒監即此)升仙石(在州城/西六十)¶
　　(里崆峒山丹霞院内廣成/子飛昇處石上有雙足跡)姑嫂石(在魯山縣城西/四十里兩石對)¶
　　(峙屹立/河濵)月明石(在魯山縣城西南漢光武避莽/難昏夜至此有石如月照之)月¶
　　落坪(在魯山縣城西南漢世祖避/莽難由月明石至此月落)銚期樹(在郟縣/城北二)¶
　　(十里大劉山絶頂有棟樹生石/罅中相傳銚手植人無敢伐者)古槐(在寳豐縣城/東四十里白)¶
　　(雀寺相傳槐䕃甚盛枝節如龍形葉如龍爪螻/蟻不敢上每豐年必有白雀巢其上寺因以名)汝¶
　　帖碑(在州治内凡十二刻宼亂殘破順治七年巡/道范承祖修整幷詩䟦二十四刻移置道署)¶
　　(賔/舘)顔魯公碑(在魯山縣城北四十里青條嶺為/元次山墓誌銘碑記今移學宫内)虞¶
<pb:KR2k0047_WYG_052-43b>¶
　　世南碑(在伊陽縣學宫後壁書攀龍/附鳳字大如斗體勢遒邁)忠孝二碑(在/伊)¶
　　(陽縣學宫内唐元徳/秀書宋文天祥賛)¶
　　陳州¶
　　潁隂故城(在州城西南平信鄉即漢/潁川郡高帝封灌嬰於此)臨蔡城(在州/城東)¶
　　(北三十里漢光武與王莽/相距築城臨蔡河故名)新平城(在州東北漢置/縣屬淮陽國)¶
　　鄧城(有二一在商水縣城西北四十里一在/西華縣城北俱安西將軍鄧艾屯兵處)扶蘇¶
　　城(在商水縣城南十二里陳渉起兵自稱公子扶/蘇故有此城隋越王侗於此置扶蘇縣唐武徳)¶
　　(時/廢)女媧城(在西華縣城西北十里遺址與二栁城/相近按外記女媧都於中皇之山此或)¶
<pb:KR2k0047_WYG_052-44a>¶
　　(其經行/處也)夏亭城(在西華縣城西三十里春/秋陳大夫夏御叔封邑)長平城¶
　　(在西華縣城東北一十八里漢置縣/屬汝南郡晉屬梁國北齊省入西華)南北栁城(一/在)¶
　　(西華縣城南三十里一在縣城北十五里二城相/峙中皆沃壤魏鄧艾伐蜀於此營田作稻陂時栁)¶
　　(舒為陂長/故名後廢)南頓城(在項城縣北五十里忠順鄉春/秋時頓子國迫於陳後徙之南)¶
　　(故曰南頓又光武父/劉欽為南頓令即此)黄城(在沈邱縣城東二/十八里舒陽河南)沈子¶
　　國城(在沈邱縣城東南三十/里即周&KR1451;季所封處)項城(在項城縣槐坊/店楚項羽所築)¶
　　徳勝城(在項城縣城西三十里唐/晉王李克用屯兵所築)醒城(在沈邱縣/城西四里)¶
　　(相傳光武為王莽追急夜奔迷道至/此醒悟因築城以自衞遂名醒城)鮦陽城(在沈/邱縣)¶
<pb:KR2k0047_WYG_052-44b>¶
　　(城西南三十五里鮦水北按輿地志沈子國西有/古鮦陽郡後光武封戚里隂慶為鮦陽侯即此)¶
　　揲蓍壇(在州城外伏羲揲蓍/之所内冇蓍草堂)八卦壇(在州城北一/里伏羲於蔡)¶
　　(水得神龜因畫八卦於此壇後/有畫卦臺詳見宋張齊賢文)桑落(在陳州孔子/絶糧於此)¶
　　互鄉(在商水縣東南三/十里俗名固墻)卧治閣(在州治西漢淮陽/太守汲黯卧治處)¶
　　太邸閣(在項城縣北五十里南頓城内魏延熙/間都督毌丘儉討司馬師不克死節處)讀¶
　　書臺(在州西北隅栁湖中/世傳蘇子瞻讀書所)望湖臺(在州之西園宋/知州張詠築有)¶
　　(詩云昨日凴高向西望滿川烟樹雨濛濛宋范鎮/詩臺上望城下迢遙知㡬尋湖光隠隠見多礙栁)¶
　　(烟/深)厄臺(在州城外西南隅為孔子絶糧處明/嘉靖巡按御史趙繼本改曰絃歌臺)陵陽¶
<pb:KR2k0047_WYG_052-45a>¶
　　臺(在陳州家語孔子自衛之/陳陳侯起陵陽之臺即此)弩臺(在陳州漢陳王/敬曽孫寵善弩)¶
　　(射黄巾賊起寵有强弩數千張出軍都/亭人素聞王善射不敢叛百姓歸之)白帝臺(在/商)¶
　　(水縣城西北三十里相/傳漢高祖斬白蛇處)章華臺(在商水縣城西北/二里初楚靈王築)¶
　　(章華臺於華容城及襄王為秦將/白起所迫北保於陳更築此臺)叢臺(在商水縣/城北二十)¶
　　(里楚襄王因築章華臺并/築此臺以像華容之地)乾谿臺(在商水縣城北/二里春秋時楚)¶
　　(靈王築為/遊觀之所)箕子臺(在西華縣學宫後昔箕子諌紂/不聽囚於此後人築臺以祀)¶
　　凉馬臺(在西華縣城北一十五里栁城/西陳靈公築一云魏鄧艾築)丁蘭臺(在/西)¶
　　(華縣東北三十里長平鄉俗/傳丁蘭刻木為母築臺事之)光武臺(在項城縣城/西北二十里)¶
<pb:KR2k0047_WYG_052-45b>¶
　　(漢光武幸/南頓時築)乳香臺(在沈邱縣城西南二里/上有香臺寺昔産乳香)子由亭¶
　　(在州城西北栁湖中/宋蘇子由讀書所)衍疇亭(在西華縣城内/西北隅祀箕子)勸農¶
　　亭(在沈邱縣/東門外)沈亭(在沈邱縣城東南秦高/士沈郢建為釣遊所)辰亭(在/西)¶
　　(華縣春秋宣十一年楚子/陳侯鄭伯盟於辰陵即此)洪範堂(在西華縣/學宫後)宛邱¶
　　(在州城南三里高二丈/詩所云宛邱之上是也)水丘(在沈邱縣城南二十/里考潁志漢光武與)¶
　　(王尋戰/於此)秦丘(在項城縣苻堅將兵南侵駐此在縣/西南四十七里先是童謡曰堅不過)¶
　　(項後/果敗)丘頭(在項城縣司馬宣王兵次/丘頭王凌面縛水次即此)固陵(在州城/西北三)¶
　　(十里史記項羽/南走固陵即此)西園(在州城西宋知州張詠創中/有七亭曰流芳中燕流盃香)¶
<pb:KR2k0047_WYG_052-46a>¶
　　(隂環翠洗心望京有閣曰吟風堂曰清思又築臺/曰望湖宋晏殊以故相守此於隙地有莎叢生殊)¶
　　(愛䕶之為莎塲/既成作庭莎記)栁湖(在州城西北隅相傳/宋蘇軾兄弟讀書所)東門池¶
　　(在州東門内池水清潔不耗不生魚草水中有/故臺址詩所云東門之池可以漚麻者是也)畢¶
　　卓池(在沈邱縣城西南三十五里鮦陽/城内相傳為畢卓飲處廣十里)蓮池(在沈/邱縣)¶
　　(城西北三十里明正統間黄河流/徙此地出蓮故名今為蓮池集)半潭(在沈邱縣/南闗詳見)¶
　　(山/川)鳴井(在州城東南三/里詳見山川)八角井(在項城縣北五/十里詳見山川)吕¶
　　長溝(在州城東/四十五里)驛馬溝(在商水縣城西南十/三里湍急如馬因名)蓮池¶
　　渡(在項城縣城/東五十里)南浦(在沈邱縣/南河中)瓦闗(在州南二十/里孝義鄉春)¶
<pb:KR2k0047_WYG_052-46b>¶
　　(秋時陳侯與頓子/國相隣立此為界)水闗(在州城西南平信鄉/楚項王立以備秦兵)南頓¶
　　集(在項城縣/瀔河北)栁鎮(在項城/縣城西)丁蘭宅(在西華縣東北/三十里蘭孝子)¶
　　(河内人寄/居於此)焦夷(在州城東明化鄉周襄王十/五年楚伐陳取焦夷即此)焦寨¶
　　(在商水縣西南四十五里/宋將焦光賛屯兵於此)駐蹕樹(在商水縣城東/南嶽廟殿東舊)¶
　　(有銀杏樹一株初尚小明洪武初車駕幸汴駐/蹕其下後忽暢茂夐異衆木縣人因名駐蹕樹)古¶
　　栁(在沈邱縣治比材幹横枒每秋/冬蒼枝挺秀羣烏噪集其上)¶
　　許州¶
　　許州故城(在州城東三十里圍九里一百二/十九歩相傳曹操所築今存遺址)繁城¶
<pb:KR2k0047_WYG_052-47a>¶
　　(在州城南四十里内舊有魏受禪臺及文/帝廟後俱廢獨受禪碑上尊號碑尚存)豢龍城¶
　　(在臨潁縣城北一十五里相傳夏孔甲時劉/累豢龍於此文獻通考曰臨潁有豢龍城)商高¶
　　宗城(在臨潁縣城東北三十里/相傳商高宗巡狩過此)臨潁故城(在臨潁/縣城西)¶
　　(北十五里漢時所/築又名固廂城)鄭莊公城(在襄城縣北四十五/里春秋楚伐鄭鄭莊)¶
　　(公出師境上與/楚相距築此)不羮城(在襄城縣城東堯城保左/傳昭公十一年楚子城不)¶
　　(羮即/此)班城(在襄城縣城東南舊傳漢/定遠侯班超率師過此)召陵城(在郾/城縣)¶
　　(東三十五里春秋齊桓公伐楚屈完來盟於召陵/即其地漢置召陵縣唐時廢唐胡曾詩小白匡周)¶
　　(入楚郊楚王雄覇亦咆哮不師/管仲為謀主争敢言徴縮酒茅)胡國城(春秋胡子/國在郾城)¶
<pb:KR2k0047_WYG_052-47b>¶
　　(縣/界)鄧襄城(在郾城縣東南三十里春秋桓/二年蔡侯鄭伯㑹於鄧即此)道州城¶
　　(在郾城縣西南五里唐武/徳四年置道州貞觀中廢)安陂城(在郾城縣城東/南七十里光武)¶
　　(封來歙為侯以征羌/有功復立征羌城)裴城(在郾城縣城西五十里/唐裴晉公伐蔡駐師於)¶
　　(此因/名)古城(在長葛縣東北五里左傳隠十一年鄭/伯使大夫百里奉許叔居許西偏又使)¶
　　(公孫獲居許東偏今有/東西兩城相去一里)長箱城(在長葛縣城東魏/武定五年清河王)¶
　　(岳率衆圍西魏将王思政於潁川/因築此城初以車箱為樓故名)鳳凰城(在長葛/縣城北)¶
　　(二十里漢黄覇治潁川鳳凰/來集因築東西二城址猶存)十二連城(在長葛縣/城西北五)¶
　　(里如環相連故曰/連城接新鄭界)許田(在州城東一名魯城春秋/魯隠八年鄭伯請以太山)¶
<pb:KR2k0047_WYG_052-48a>¶
　　(之祊易許田而/祀周公即此)狼淵(在臨潁西繁城鎮左傳楚/子師於狼淵以伐鄭即此)皋¶
　　鼬(在臨潁縣春秋定四年/五月盟於皋鼬即其地)高陽里(在州城内漢荀/淑所居里舊名)¶
　　(西豪潁隂令苑康以為高陽氏有才子/八人今荀氏亦有八子改其里曰高陽)采女里(在/州)¶
　　(城東一十里即漢/荀爽女采所居)岸門(在長葛縣西北十八里括/地志秦孝公與晉戰於岸)¶
　　(門即/此)摘星樓(在臨潁縣城西南四十/里相傳紂建遺址尚存)龍泉宫(在長/葛縣)¶
　　(西四十里宫前/有葛仙翁池)灌臺(在州城南漢潁隂侯灌/嬰故宅今名思故臺)射鹿¶
　　臺(在州城東/許田鎮北)尚書臺(在臨潁縣城東南四十里漢/馬融遷許令嘗讀書其上因)¶
　　(名唐高宗於此閲/兵更名講武臺)老仙臺(在臨潁縣/王曲保)郝家臺(在郾/城縣)¶
<pb:KR2k0047_WYG_052-48b>¶
　　(五里許上有裴晉公廟/蓋公宣慰駐師之所)鍾繇臺(在長葛縣前吕履/恒詩魏國已蒿萊)¶
　　(元常有舊臺年年城/市裏登眺㡬人來)子産臺(在長葛縣西五里連/城南相傳子産觀兵)¶
　　(處後人/立祠)徳星亭(在州城西南二里西湖上漢荀淑/故宅陳寔嘗詣淑子弟咸在太史)¶
　　(奏徳星聚後人因建此亭唐胡曽詩古賢高尚不/争名行止由來動杳㝠今日浪為千里客看花慙)¶
　　(上徳/星亭)聽水亭(在州城西南二里西湖上宋/蘇軾卜宅其南轍常有詩)觀荷亭¶
　　(在州城東壕内後/廢水落時見遺址)展江亭(在州城西南二里西湖/中宋韓持國所作取宋)¶
　　(文獻公展盡江/湖極目天意)凌霄一覽亭(在襄城縣南五里首/山念公洞前以院有)¶
　　(凌霄花/故名)作霖亭(在襄城縣首山/上祈雨神應)㶏亭(在郾城縣東/一里許㶏水)¶
<pb:KR2k0047_WYG_052-49a>¶
　　(之陽裴度征呉元濟時所築廢址尚存金元好問/詩春初已清美客懷自幽獨危亭一徘徊脩然若)¶
　　(新沐宿雲澹川野元氣浮草木微茫盡楚尾平遠/疑杜曲生平遠游賦吟諷心自足朅來著世網抑)¶
　　(抑就邊幅人生要適情無榮復何辱乾坤入/望眼容我謝羈束一笑白鷗前春波動新緑)梅花¶
　　堂(在州治北/宋蘇軾建)葛岡(在臨潁縣/城西南)卓君岡(在長葛縣城/東十里上有)¶
　　(卓太/傅廟)大陵(在臨潁縣城北一十里春秋鄭厲公自/櫟侵鄭及大陵獲傅瑕酈道元水經注)¶
　　(曰大陵即巨陵在臨潁其地屬鄭又漢太傅陳蕃/去光祿勲還道巨陵亭從者與亭卒相傳即此)¶
　　曲水園(在州城北有修竹二十餘畝潩水貰其中/流入西湖宋文彦博為守時居此宋賈昌)¶
　　(朝詩畫船載酒及芳辰丞相園林潩水/濵虎節麟符抛不得却将清景付閒人)蛟龍池(在/襄)¶
<pb:KR2k0047_WYG_052-49b>¶
　　(城縣城北七十里左傳鄭/大水龍闘於洧淵即此)龍池(在長葛縣石相鎮/西有人素衣跨驢)¶
　　(行渠東旋入河内人驚/為龍遂濬池建廟云)三角池(在臨潁縣城/南王土保)洗硯¶
　　池(在長葛縣治前鍾繇臺下繇嘗/學書臺上洗硯於池水盡黒)葛仙翁池(在長/葛縣)¶
　　(西四十里後河鎮龍泉宫呉人葛元修道處池水/可染衣一名擺藍池天旱禱雨輙應亦名靈池吕)¶
　　(履恒詩萬木積隂黒一泓湛深碧聞道雲生時有/龍随出入又怪來堤上女春服奪朝暉總是神仙)¶
　　(術丹砂/染素衣)龍華井(在州城北五里深三/丈許不涸祈雨多應)丹井(在襄城/縣葛仙)¶
　　(煉丹井有/仙翁觀)仙人井(在長葛縣城西南二里老龍橋/北相傳仙人飲於井上持鉢向)¶
　　(井井水自出人皆驚之轉盼/不見井石留杖履跡如印)灌溝(在臨潁縣城西/二十五里詳見)¶
<pb:KR2k0047_WYG_052-50a>¶
　　(山/川)沱溝(在郾城縣城東南五十里又東有粉溝北/有紅溝俱以土色名南有滚水溝石界溝)¶
　　(即所謂/五溝也)石梁(在長葛縣城西/南石梁河上)江家洞(在襄城縣城/南五里首山)¶
　　(南麓西/嶽廟下)呉道子洞(在州城西北道子陽翟人後寓/許州工畫筆法超妙為百代畫)¶
　　(聖明皇詔入供奉為内教博士今有遺/洞孔聖像闗帝像皆其手筆刻石現存)蓮花洞(在/襄)¶
　　(城縣西南五里令武山東首蓮花澗内/相傳洞甚深廣皆有門壁與汝相通)念公洞(在/襄)¶
　　(城縣城南五里首山西巔寺高處/相傳後唐清泰中念師棲真於此)闗公宅(在州治/東南相)¶
　　(傳曹操拜公偏将/軍於此今建廟)陳太丘宅(在長葛縣西五十里/紫金山南小洪河北)¶
　　(今徳星觀即其遺址何鼎詩井里遙瞻潩水東偶/來凴軾仰高風徳星夜聚驚天象雲路春深識漸)¶
<pb:KR2k0047_WYG_052-50b>¶
　　(鴻令子千秋傳二妙徵書十道却三公/猶聞父老談鄉曲飲食時稱陳仲弓)歐陽修舊¶
　　寓(在襄城縣城東南歐家營歐陽修詩日落原野/晦天寒閭市閒牛羊遠陂去鳥鵲空簷間凴高)¶
　　(植藜杖曠日瞻前山壠麥風際緑霜鵶村外還禾/黍日己熟杯酒聊開顔酣歌嵗云暮寂寞向柴闗)¶
　　蘇轍舊寓(在州西門外大莊店/相傳子由卜居於此)徐庻故里(在長葛/縣西北)¶
　　(三里金魚河北名小河徐家相傳漢徐/元直奉母於此今村中徐姓皆其後裔)白居易故¶
　　里(在長葛縣城西南三十八里白家村今村西里/許有墓與祠在焉考公本太原人後徙居新鄭)¶
　　(生公於東郭里此/殆公之别業歟)許由掛瓢處(在州城西北郷七/里店相傳許由掛)¶
　　(瓢/處)闗公挑袍處(在州城西門外八里橋相/傳為曹操餞闗公於此)卓太傅¶
<pb:KR2k0047_WYG_052-51a>¶
　　驅蝗處(在長葛縣東十里大岡上漢卓茂為/宻令驅蝗至此民感其徳立廟祀之)著作¶
　　林(在襄城縣宋范純仁以著作郎/來襄勸人植桑人懷其徳故名)許由鎮(在州城/東五十)¶
　　(里/)合流鎮　繁城鎮(在臨潁縣西金史地理志曰/臨潁昔有二大鎮名繁城今)¶
　　(為巨鎮合流/莫詳所在)潘將軍寨(在臨潁縣城南十餘里潁/水環抱宋潘美伐南唐道)¶
　　(經潁上屯兵/於此今有寺)康樂寨(在長葛縣城東/北雙泊河南)四里營　八¶
　　里營(俱在襄城縣城西/周襄王屯兵處)時曲栅(在郾城縣城西北/四十里許即李光)¶
　　(顔先敗賊/毁其柵處)靈樹(在襄城縣城北二十里/以呉季札掛劍故名)金花樹(在/襄)¶
　　(城縣城南五里首山巔/俗呼□樹詳祥異志)古檜(在郾城縣洄曲三人/合抱老幹扶踈相傳)¶
<pb:KR2k0047_WYG_052-51b>¶
　　(有神/守之)文峯塔(在襄城縣城南三里首山乾明寺上/明參議姚汝皋與弟知府汝耔高苑)¶
　　(令汝/稷建)繁城碑(在州南繁城魏篡漢時作一載受禪/文一載羣臣上尊號表皆鍾繇𨽻書)¶
　　(書家寳之/呼受禪碑)長樂王碑(在州治前民舎中其文剥落/止存篆額為五代馮行襲徳)¶
　　(政碑行襲梁匡徳軍/節度使封長樂郡王)飛白碑(在州北城上宋仁宗/康定二年以飛白文)¶
　　(詞賜翰林侍讀李淑仁出守許/州為飛白寳章記摹石州廨)張敬因碑(宋歐陽/修集古)¶
　　(録云碑是顔真卿/撰在許州長社縣)¶
　　禹州¶
　　小韓城(在州城西北三十里/戰國韓哀侯所築)康城(在禹州西北三/十里韓哀侯自)¶
<pb:KR2k0047_WYG_052-52a>¶
　　(大韓城徙/居於此)上棘城(在州城東左傳襄十八年楚師/伐鄭城上棘即此明薛瑄詩觀)¶
　　(風攬轡過中州陽翟名邦得縱遊彩鳳臺空芳草/合黒龍潭静暮烟收馬經潁水清無跡路遶黄山)¶
　　(翠欲流歴攬㡬回情未/已遠天雲影自悠悠)雍氏城(在州城東北左傳/襄十八年楚蒍子)¶
　　(馮公子格率鋭/師侵雍梁即此)司馬故城(在禹州司馬里與/瓮城東西相望)瓮城¶
　　(在州城東北二十五里以/陶瓦之損者壘砌如城)古宻城(在宻縣城東七/十里漢卓茂令)¶
　　(於此光武稱為名光天/下當受天下重賞云)越王城(在宻縣城東大騩/鎮東門外俗傳黄)¶
　　(帝訪大騩時築又云/越王行兵過此所築)鄭故城(在新鄭縣城北城垣/及門址跡尚存舊有)¶
　　(門曰時曰鄟曰純左傳莊二十八年楚令尹子元/伐鄭入自純門至逵市又襄十八年子庚門於純)¶
<pb:KR2k0047_WYG_052-52b>¶
　　(門者/是也)宛陵城(在新鄭縣城東北三十八里蓋鄭舊/邑明何景明詩客路臨新鄭雲沙望)¶
　　(轉平夕烟生㫁塹野水入荒城下馬看碑/誌逢人問地名千秋陵谷在懐古益多情)倉城(在/新)¶
　　(鄭縣城東南一里俗傳為/鄭積貯所或云公宫未詳)華城(在新鄭縣秦昭王/三十三年白起攻)¶
　　(魏㧞華陽/即此地)函陵(在新鄭縣左傳僖三年晉侯秦伯/圍鄭晉軍函陵在新鄭縣北十三)¶
　　(里/)博文樓(在州治西南/明徽藩建)應鳳樓(在州城西含春門/外潁亭傍明天啟)¶
　　(元年有鳳集於北山巡/按丘兆麟建樓於此)鳳凰樓(在州治南漢黄霸/守潁川時鳳凰集)¶
　　(其境郡人建/以誌其瑞)鈞臺(在州治北門外史夏啟/即鈞臺以享諸侯即此)鳳凰臺¶
　　(有二一在州治西南漢黄霸守潁川時鳳凰數集/潁地諸邑皆有臺此為最著一在新鄭縣洧水陽)¶
<pb:KR2k0047_WYG_052-53a>¶
　　(今遺址在鳳臺寺前明劉咸詩高臺峩峩鳳來棲/乃在古潁城之西鳳去不知今㡬載空遺百鳥啞)¶
　　(啞啼傳昔漢家全盛世黄霸為政多竒異鳳應覽/徳降丹山五彩翻翻一朝至其音噦噦遍潁川聽)¶
　　(者一似聞鈞天漢家天子表祥瑞直以神爵名其/年千金築臺高萬尺為愛靈物數來集至今聞花)¶
　　(野草中尚有當年舊形跡自從霸死歸山丘鳯亦/豈曽來上頭獨留遺愛在史册令人想慕思悠悠)¶
　　(我來吊古頻登訪臨高縱目空惆悵明良相逢正/此時會見爾復來其上明薛瑄詩吾聞鳳鳥不與)¶
　　(凡禽棲隆周之時㑹集豐鎬西鏘然一鳴向人世/喧啾百鳥不敢争與啼昔有名臣黄霸生漢世治)¶
　　(民之才逈與時流異潁川出守曽㡬何休徵數感/靈禽至靈禽文彩明山川和鳴噦噦聞中天遂築)¶
　　(高臺表神瑞臺空鳳去餘千年至今壊埒纔數尺/野鳥紛紛競來集簡册空存紀瑞年荆榛不復快)¶
<pb:KR2k0047_WYG_052-53b>¶
　　(覩迹我來驄馬登高丘荒臺已遠猶回頭為憶循/良心耿耿緬懷瑞物情悠悠鳳臺鳳臺重搜訪往)¶
　　(事何須空惆悵方今聖朝治理/登俊良㑹見一朝飛入青雲上)看花臺(在州西北/去城五十)¶
　　(里俗傳韓侯所築/唐天后嘗遊於此)聶臺(在州城西門外一名西臺/即聶政塚後人建元帝廟)¶
　　(於其上殿宇巍然高出雲表為遊覽勝/地臺半有望嵩洞亦幽爽可以眺遠)黄臺(在州/城東)¶
　　(北黄臺里上有黄霸祠唐建中元年改祠/於西闗今入遺愛祠魏置黄臺縣尋省)麝香臺¶
　　(在州城西五十里/平地突出如臺)許由臺　巢父臺(在州城東一/十五里潁水)¶
　　(上二臺相/去一里)卧龍臺(在宻縣城西方山保相傳/黄帝訪廣成子問道處)力牧¶
　　臺(在宻縣城東四十里土人呼為黄臺岡地/近雲巖大騩鎮臺址頗廣又曰拜將臺)宣徳¶
<pb:KR2k0047_WYG_052-54a>¶
　　臺(在新鄭縣城東古城門外即孔聖至鄭/東門䝉譏處縣令陳大忠立石後廢)駐節臺¶
　　(在新鄭縣北三十里抱獐山上宋陳堯佐駐節於/此有詩云抱獐山下人多少盡看平津擁節旄)¶
　　梳洗臺(在新鄭縣城北三里舊傳鄭女嫁齊梳/粧於此又云鄭伯築臺處女其上未詳)亦¶
　　暢軒(在州城東/訾巖上)潁亭(在州城西闗唐陽翟令陳寛/建宋范鎮重修鎮有潁溪玉)¶
　　(亭記元潘洙詩探尋遺跡翦荒榛復搆高軒枕水/濆簾幕夜開干嶂月琴尊時伴一溪雲臨流洗耳)¶
　　(今何在訪道鳴鑾杳不聞凴望/秋天雨初霽風烟閒澹夕陽曛)高氏亭(在州城西/南左傳成)¶
　　(公十七年衛侵鄭至高氏/亭杜預云在陽翟縣西南)檜樹亭(在宻縣城/東二十里)志古¶
　　堂(在新鄭縣治中/宋劉伯壽建)錦堂(在新鄭縣子産聽政/處後人改為驛舘)東里¶
<pb:KR2k0047_WYG_052-54b>¶
　　(在新鄭縣城/東二十里)南里(在新鄭縣城南五里古鄭城桔/柣門外荀瑶伐鄭入南門即此)¶
　　峴口里(在州城西/三十八里)軒轅丘(在新鄭縣境古冇熊氏/國軒轅黄帝居此故名)¶
　　潁谷(在州城西潁水陽考叔/為潁谷封人即其地)御花園(在新鄭縣西/南四十里大)¶
　　(隗山畔相傳/黄帝種花處)桃園(在州城西/南十五里)石牛莊(在州城西南/一十五里桃)¶
　　(園西宋崔鷃讀書處今名石牛村宋崔鷃詩不識/春風面知從底處來紅深桃靨艷緑静水簾開物)¶
　　(外心常掛人間事不諧從/今江海去無復世推排)張良洞(在州城東門外/一里潁水之濵)¶
　　(一名存真洞順治十/六年大梁道沈荃葺)巢父洞(在州犢水溝相/傳巢父飲牛處)羅漢¶
　　洞(在州城西北五/十里萬山之中)雲巖洞(在宻縣城東四十里風/后講武處洞中有黄帝)¶
<pb:KR2k0047_WYG_052-55a>¶
　　(風后像唐人獨/孤及八陣圖碑)靈羊洞(在宻縣城西南五里超化/寺前相傳冇靈羊出入)¶
　　織錦洞(在宻縣城北五十里中有倒井水常溢出/入洞百歩仰觀有孔如梭土人以青女織)¶
　　(錦擲梭/所致)避暑洞(在新鄭縣城西南四十里大隗山/畔世傳黄帝避暑於此舊有祠後)¶
　　(廢/)棘澤(在州西路史陽翟縣有棘澤左/傳楚子伐鄭次於棘澤即此)竹溪(在新/鄭縣)¶
　　(城西二十五里自然山下翠竹籬/溪玉梅映月湛然清勝如入畫圖)鳳凰池(舊志在/州治東)¶
　　(南/隅)龍池(在宻縣城東南三十里徐家溝水從上瀉/飛瀑喧豗不辨人語驚濤噴沫濺人衣襟)¶
　　禁溝(在州西闗外一里許泉水味甘/如醴相傳在韓侯禁城中故名)龍池溝(在宻/縣大)¶
　　(隗鎮西南五里古龍池在焉池/畔古木四五株皆數百年物)滴瀝泉(在宻縣城/東五里天)¶
<pb:KR2k0047_WYG_052-55b>¶
　　(仙廟白松前石棚下棚容數席厚二尺許皆碎石/黏聚所成泉脉下滴如雨味甘洌流數武伏而不)¶
　　(見詳見/水經注)南泉(在宻縣大鴻山後叢石/為逕水皆夾岸伏流)暖泉(在新鄭/縣城北)¶
　　(三十里抱獐山/下冬夏皆温)八里營(在州城北八里俗謂牛平/章屯兵於此其墓在焉今)¶
　　(其地有城址延袤頗/廣相傳陽翟縣即此)陽闗聚(在州城西北水經注/潁水南經陽闗聚聚)¶
　　(夾潁水相對在今陽翟縣西北漢時有長人巨無/霸長一丈大十圍王邑以為壘尉驅虎豹犀象以)¶
　　(助威武漢光/武邀之於此)白松(在宻縣城東五里世傳黄帝𦵏/三女處塜上生松一株三幹幹)¶
　　(色如粉膚理瑩澤明李攀龍詩軒轅宫裏試新妝/縹緲連枝入帝鄉玉骨不縁能化石氷肌那得更)¶
　　(生香只愁明月消為水便恐清隂凝作霜巫峽瑶/姬元素質却令雲雨汚衣裳陳維崧詩軒轅膺瑶)¶
<pb:KR2k0047_WYG_052-56a>¶
　　(籙功徳配羲農貴主埋蘭玉仙根孕老松三株凌/絶壁萬古蛻神蹤銀鬛和烟接霜皮帶雨封後來)¶
　　(緱氏鶴同日鼎湖龍秀欲參天闕光能亂夕烽月/中尋有路雪後辨何從撫此成三嘆人生詎再逢)¶
　　(仙棋消歴刼石廪積崇墉北望蟲牢邑西臨女儿/峯風標偏謖謖戰伐任重重誓掃鉛華盡羞矜粉)¶
　　(黛濃桃源須問渡橘叟定攜笻我到捫松幹移時/展蕙容璚扉晨啟閉玉珮晚琤琮日落殘崖寺風)¶
　　(沉㫁澗鐘珠衣飄/碧瓦想像夜深逢)文峯塔(在宻縣城北八/里青屏山上)¶
　　鄭州¶
　　祭伯城(在州城東北十五里/周公第五子所封地)莘城(在州城東鄭桓/公寄帑於虢有)¶
　　(十邑莘/其一也)管國城(在州城北二里武王封管叔於此/明薛瑄詩自古中州勝蹟多管城)¶
<pb:KR2k0047_WYG_052-56b>¶
　　(風物喜重過西來驛站臨京水東去人烟接汴河/僕射舊陂今寂寞世宗遺塚尚嵳峩古碑誰似唐)¶
　　(裴度千載勲/名耿不磨)古邲城(在州城東六里左傳宣十二/年晉荀林父帥師與楚子戰)¶
　　(於泌即/此地也)武强城(在州城東三十里曹參/擊項羽攻武强即此)大索城(在/滎)¶
　　(陽縣城西五十里漢韓信牧兵與漢王戰楚於滎/陽南京索間破之即此陳維崧詩勒馬横鞭問中)¶
　　(原古戰塲北風連夜吼白日冷滎陽絶壁龍/形&KR0541;崩崖虎氣藏欲尋劉項壘衰草浩茫茫)小索¶
　　城(在滎陽縣火索城東北四里故址尚存即六國/時二索也晉韓宣子如楚送女鄭子皮子大叔)¶
　　(勞於京索/城即此)鄭共叔段城(在滎陽縣城東南二十里/一名京襄城即左傳所謂)¶
　　(京城大/叔是也)廣武城(在滎陽縣治北三十里戴延之西/征記曰縣有三皇山山上二城東)¶
<pb:KR2k0047_WYG_052-57a>¶
　　(者曰東廣武西者曰西廣武相去二百餘歩即漢/楚相拒處唐武徳四年三月竇建徳救王世充軍)¶
　　(於成皋東原郭孝恪請先據虎牢之險以拒之五/月世民北濟河南臨廣武成皋東原即東廣武世)¶
　　(民所臨即西廣武是也唐王維詩廣武城邊逢暮/春汶陽歸客淚沾巾落花寂寂啼山鳥楊栁青青)¶
　　(渡水/人)宅陽城(在滎陽縣城東南魏會趙/攻秦不利於宅陽即此)隞城(在滎/澤縣)¶
　　(城西南一十七里史記殷帝仲丁遷都於隞索隠/曰隞亦作囂並音敖正義曰括地志云即滎陽故)¶
　　(城又項羽圍高祖於滎陽紀信誑楚詐降亦此地/唐王維詩汛舟入滎澤兹邑乃雄藩河曲閭閻隘)¶
　　(川中烟火繁因人見風俗入境聞方言秋田晚疇/盛朝光市井喧漁商波上客鷄犬岸傍村前路白)¶
　　(雲外孤帆/安可論)王宫城(在滎澤縣廣武原春秋僖公二/十八年四月晉侯敗楚師於城)¶
<pb:KR2k0047_WYG_052-57b>¶
　　(濮五月盟諸侯於踐土公朝於王/所王在此城非京師故曰王所)楚王城(在河隂/縣城東)¶
　　(北一十三里東廣武山鴻溝東内有高墩名太公/臺即楚王欲烹太公處唐雍陶詩高城新築壓長)¶
　　(川虎踞龍盤氣色全五里似雲根不動一重如月/暈長圓河流暗與溝池合山色遙將睥睨連自有)¶
　　(此來當汴口武/牢何用鎻風烟)漢王城(在河隂縣城東北西廣武/山漢王自修武引兵渡河)¶
　　(復取成皋軍西廣武築/城其地以拒楚址尚存)吕布城(在汜水縣城西/二里九曲山巔)張¶
　　飛城(在汜水縣城西二里/古崤闗南址尚存)成皋城(在汜水縣城西/大伾山上明異)¶
　　(國倫詩並轡荒郊覽物華春風何處足桑麻孤城/北枕崤闗險㫁壁中懸汜水斜野戍重開新戰壘)¶
　　(穴居曽是古田家一區楚漢/争雄處鷄犬無聲自落花)東虢城(在汜水縣城/東十里即今)¶
<pb:KR2k0047_WYG_052-58a>¶
　　(上街鎮武王十三年大建公侯虢仲封於/故夏之墟是為西虢叔封於此為東虢)虎牢(在/汜)¶
　　(水縣城西二里穆天子傳曰天子射獵鳥獸於鄉/圃有虎在林七萃之士高奔戎擒虎獻之天子命)¶
　　(為柙畜之東虞是曰虎牢春秋襄二年晉成公/與諸侯會於戚遂城虎牢以逼鄭鄭求成即此)夕¶
　　陽樓(在州治西唐李商隠詩花明栁暗遶天愁上/盡重城更上樓欲問歸鴻何處去不知身世)¶
　　(自悠/悠)候月臺(在州治後石/刻三字尚存)鳯凰臺(在州東門外二/里許世傳有鳯)¶
　　(凰集/故名)八卦御風臺(在州城東二十里舖南相/傳列子西行御風即此)項羽¶
　　臺(在滎陽縣城東五十里京水經流於/下高二丈周圍五畝俗呼為霸王臺)踐土臺(在/滎)¶
　　(澤縣城西十五里/即古諸侯㑹盟處)太公臺(在河隂縣城東北十三/里楚王城内項羽築臺)¶
<pb:KR2k0047_WYG_052-58b>¶
　　(置太公欲烹/之今有高壠)黥王臺(在河隂縣西北古囂城地史/稱九江王黥布歸漢漢王益)¶
　　(九江王兵屯成皋布/建臺於此守敖倉)講臺(在汜水縣石底山漢儒/屈伯彦講業其上四方)¶
　　(學者環聽即此舊有屈/子祠今改為玉仙廟)安民亭(在州治宋長安石/工安民不忍刻元)¶
　　(祐黨人碑宋皇祐/五年建亭今廢)浮波亭(在州治後宋陳堯/佐判鄭州建今廢)畫烏¶
　　亭(漢顯宗東巡泰山至滎澤冇飛烏翔集命虎賁/王吉射之烏上下其聲吉曰烏啞啞引弓射之)¶
　　(洞左腋陛下壽萬嵗臣為二千石/一射中之至今滎澤亭堡皆畫烏)覽古亭(在汜水/縣城南)¶
　　(四十里方山紫玉巖上/相傳昔夏侯道齡遊此)平隂津(在河隂縣城西北/即今敖頭渡口史)¶
　　(稱漢王初出闗/南渡平隂津)五龍塢(在汜水縣輸塲之西治河/通考曰河水東逕成皋大)¶
<pb:KR2k0047_WYG_052-59a>¶
　　(伾山下南對王門合汜/水又東逕五龍塢即此)聖水池(在滎陽縣城西三/仙祠内禱雨輙應)¶
　　(明沈柿詩誰鑿乾坤混沌開清泠一竅透/天臺何緣借得涓流出散作甘霖遍九垓)漢武澗¶
　　(在河隂縣城北九里澗形深險/漢王演武於上澗以是得名)厄井(在汜水縣城/東南七十里)¶
　　(風俗通云漢高祖與項羽戰敗遁入井中有/鳩止鳴其上追者以為無人遂得脱故名)牽渠¶
　　(在州界内/詳見山川)玉門(在汜水縣城西北一里汜河口漢/高祖因項羽圍成皋獨與滕公共)¶
　　(車從成皋北渡河宿/小修武傳舎即此)旋門(在汜水縣城西二里即/今崤闗之南峽口曹大)¶
　　(家東征賦望成皋之旋門鄭愔詩函塞雲間列旋/門霧裏看俱指此明趙宏詩路入旋門峽更長青)¶
　　(山重叠樹蒼蒼蹇驢團扇/西原上别有新秋一段凉)機房洞(在滎陽縣王僧/店北石壁如削)¶
<pb:KR2k0047_WYG_052-59b>¶
　　(一洞天開/深丈餘)桑林(在汜水縣城東二十二里又名/乾桑原唐帝堯擒封豨舊地)石¶
　　棚(在滎陽縣城南三十五里大周山北一/石平坦如盤其下空洞如屋容百餘人)衡雍(在/滎)¶
　　(澤縣城北十五里左傳晉文公敗楚師於城濮遂/至衡雍作王宫於踐土今故城西有臺即諸侯㑹)¶
　　(盟/處)敖倉(在滎陽縣城西北十五里石門之東北臨/汴水秦置太倉於此酈食其勸漢進兵滎)¶
　　(陽據敖倉/之粟即此)河隂倉(在河隂縣城東北唐時江淮舟/運悉至東都含嘉倉僦車陸運)¶
　　(三百里至陜開元二十年裴耀卿議置倉於汴水/達河之口二十二年又於河口置輸塲東置河隂)¶
　　(倉西置栢崖倉三門東置集津倉江淮舟運悉輸/河隂倉更用河舟轉運至東都陜州太原倉然後)¶
　　(入渭輸闗中凡三嵗運米七百萬斛省僦車費三/十萬緡河隂倉蓋唐時江淮轉輸中頓處憲宗元)¶
<pb:KR2k0047_WYG_052-60a>¶
　　(和十年李師道遣兵攻河隂轉運院焚榖帛以救/淮西即此集津倉見陜州栢崖倉見河南府孟津)¶
　　(縣/)曽公亮省耕處(在州北/許橋舖)劉將軍大捷處(在州城/西闗外)¶
　　(一里金水河西岸有碑/存明劉崇㑹破賊處)八郎寨(在州城東南俗/傳擒王彦章處)呉¶
　　艷寨(在滎陽縣城東北十/八里齊伐魏營於此)秦王寨(在河隂縣城西/北十三里廣武)¶
　　(山/上)古戰塲(在汜水縣東廣武山之原西自成皋東/至官渡漢楚兵争於此唐李白詩秦鹿)¶
　　(奔野草逐之若飛蓬項王氣蓋世紫電明雙瞳呼/吸八千兵横行起江東赤精斬白帝叱咤入闗中)¶
　　(兩龍不並耀五緯與天同楚滅無英圖漢興有成/功按劍清八極歸酣歌大風伊西師廣武連兵決)¶
　　(雌雄分我一杯羮太皇乃汝翁戰征有古蹪壁壘/頺層穹猛虎吟洞壑饑鷹鳴秋空翔雲列曉陣殺)¶
<pb:KR2k0047_WYG_052-60b>¶
　　(氣嚇長虹撥亂屬豪聖俗儒安可通沉湎呼/䜿子狂言非至公撫掌黄河曲嗤嗤阮嗣宗)袁紹¶
　　壘(在汜水縣睡虎山上漢末曹操㑹兵討董卓袁/紹主盟卓率吕布守成皋以扼虎牢紹等建牙)¶
　　(於/此)賈峪鎮(在滎陽縣城東南三十里大周山吞遠/山環細流左跨朝元觀右擁白雀寺為)¶
　　(一邑/文峯)板渚(在汜水縣城東北二十里隋煬帝自此/引河入汴唐王冷然詩隋家天子憶揚)¶
　　(州厭坐深宫傍海遊穿地鑿山開御路鳴笳伐鼓/泛春流流從鞏北河汾口直到淮南種官栁功成)¶
　　(力盡人旋亾運謝年移樹空有當時綵女侍君王/帳殿旌門對栁行青葉交垂連幔色白花飛散染)¶
　　(衣香今日摧殘何用道數里曽無一株好驛騎江/帆損更多山精野魅藏應老凉秋九月露為霜日)¶
　　(夜孤舟入帝鄉河畔時時/聞落木客中無箇不沾裳)牛口峪(在河隂縣西北/二十五里亦作)¶
<pb:KR2k0047_WYG_052-61a>¶
　　(牛口渚竇建徳與世民戰於虎牢自板渚出牛口/置陣北距大河西薄汜水南屬鵲山亘二十里及)¶
　　(戰大敗建徳竄於牛口渚為唐所擒即此/先時有童謡云豆入牛口為時不乆果騐)石槽溝¶
　　(東屬河隂縣/西屬汜水縣)文峯頂(在滎澤縣東廣武/山為萬山結脉處)敖峯頂(在/河)¶
　　(隂縣城西北二十里即敖山/上一峯下為秦時置倉處)舎利塔(在州治東開/元寺高十餘)¶
　　(丈唐/時建)繫馬樹(在滎陽縣城東七里世傳漢高祖為/王時繫馬於此金趙秉文詩滎陽縣)¶
　　(東一古槐人言曽見漢朝來不知/㡬覺南柯夢直到如今喚不回)孤柏(在汜水縣/牛口峪其)¶
　　(樹繁宻下覆數畝唐初秦王夜襲竇營遇大雨/斂兵樹下同袍無一霑濡神之題曰千嵗靈根)唐¶
　　碑(在汜水縣等慈寺唐顯慶四年高宗過鄭途次/見先聖擒竇建徳故墟立碑為頌又殿西一碑)¶
<pb:KR2k0047_WYG_052-61b>¶
　　(顔師古奉/勅撰文)¶
　　陜州¶
　　曲沃城(在州城西南三十里春秋時晉侯備秦師/以曲沃之官於此守之故名非絳州曲沃)¶
　　(也/)開城　方城(在陜州通志略云宋文帝元嘉後/分軍北伐克𢎞農開方二城即此)¶
　　(吕履恒詩周召風流地登臨一望迷天垂雷首北/日落大河西血土銷龍戰清笳憶馬嘶函闗形勢)¶
　　(在今古/未封泥)北岸城　南岸城(在州城東硤石夾岸陳/書大將軍呉明徹軍至)¶
　　(硤石克其北岸城南/岸守者棄城走即此)虢州城(在靈寳縣治南四十/里周封虢叔於此唐)¶
　　(置/州)𢎞農故城(在靈寳縣城南十二里函谷闗東漢/徙闗於新安以故闗為𢎞農縣即此)¶
<pb:KR2k0047_WYG_052-62a>¶
　　朱陽故城(在靈寳縣城西南一百里元魏置朱/陽郡元至元間併人靈寳其址尚存)沙¶
　　城(在靈寳縣城西北五里唐武后/東幸洛陽築此中有翠微宫)思子宫城(在閿/鄉縣)¶
　　(城東北二十里漢武/帝思戾太子築此)故焦國(在州城東北國因焦/水得名武王封神農)¶
　　(之後/於此)硤石廢縣(在州城東七十里唐天祐元年置/宋熙寧二年省為石壕鎮今改為)¶
　　(硤石驛唐杜甫詩暮投石壕村冇吏夜捉人老翁/踰墻走老婦出門看吏呼一何怒婦啼一何苦聽)¶
　　(婦前攷詞三男鄴城戍一男附書至二男新戰死/存者且偷生死者長已矣室中更無人惟有乳下)¶
　　(孫孫有母未去出入無完裙老嫗力雖衰請從吏/夜歸急應河陽役猶得備晨炊夜乆語聲絶如聞)¶
　　(泣幽咽天明登前途獨與老翁别唐劉禹錫詩數/日方離雪今朝又出山試凴高處望隠約見潼闗)¶
<pb:KR2k0047_WYG_052-62b>¶
　　崤故縣(在州城北魏太和十一/年以崤縣屬恒農郡)玉城廢縣(在靈寶/縣城東)¶
　　(南八十里元魏置石城郡/統玉成縣宋省入虢略闗)閿鄉舊縣(在閿鄉縣城/西四十里漢)¶
　　(時建明彭綱詩秦嶺雲開翠浪生鼎湖烟樹/接孤城太平車馬如流水不管闗鷄早晚鳴)繡嶺¶
　　宫(在州城西南朱家原唐顯慶初置唐李洞詩春/草萋萋春水緑野棠開盡飄香玉繡嶺宫前鶴)¶
　　(髮翁猶唱開/元太平曲)避暑宫(在州朱家原社唐/武后建遺址尚存)翠微宫(在/靈)¶
　　(寳縣城北黄河南岸/武后東幸息駕處)桃源宫(在靈寳縣城西/唐武徳初建)上陽¶
　　宫(在閿鄉縣唐上元中置虢州湖城亦有故隋上/陽宫唐劉長卿詩玉輦西巡乆未還春光又入)¶
　　(上陽闗萬木長承新雨露千門空對舊河山深花/寂寂宫城閉細草青青御路閒獨見彩雲飛不盡)¶
<pb:KR2k0047_WYG_052-63a>¶
　　(只因來往/候龍顔)鼎湖宫(在閿鄉縣唐武后築/三輔黄圃云在湖城)西樓(在州/古虢)¶
　　(州城/西)瞻紫樓(在靈寳縣城西郭門外明荆時薦詩/雉樓經始未經年一縣挑花傍野鮮)¶
　　(路險崤陵風雨會樽搖華嶽地形偏黄河曲抱天/為塹紫氣重來令欲仙日暮絃歌聞不盡低回井)¶
　　(陌起/炊烟)望仙臺(在州城西南/一十二里)神雀臺(在州城東七十/里唐天寳初以)¶
　　(赤雀翔/此故名)鷄鳴臺(在靈寳縣拙南二十里齊田文客/詐鷄鳴夜度闗處後人於此築臺)¶
　　(宋范鎮詩古人惟恃衆心城何事秦皇苦/好兵本設函闗禁奸詐不知夜半有鷄鳴)望氣臺¶
　　(在靈寳縣城南二十里春秋時闗令尹喜一日見/紫氣丈餘飛入闗曰必有興人過此翌日果遇老)¶
　　(子駕肯牛至後/人築臺困名)天寳臺(在靈寳縣南閑唐𤣥宗因/獲靈符築此改元曰天寳)¶
<pb:KR2k0047_WYG_052-63b>¶
　　(改縣曰/靈寳)軒轅臺(在閿鄉縣城北唐陣子昂詩北登/閿丘望求古軒轅臺應龍已不見)¶
　　(牧馬空黄埃尚想廣/成子遺蹟白雲隈)平呉臺(在閿鄉縣城西北二/十三里赫連勃勃攻)¶
　　(克宋將朱齡石築/京觀以表武功)望思臺(在閿鄉縣西北漢武/帝思戾太子築此)太¶
　　陽亭(在州城西門外/二里太陽河上)臨虚亭(在州城内/宋呉育建)逆旅亭(在/州)¶
　　(漫澗水北謂之漫口客舍唐李頻詩岸擁洪就急/亭開清興長當軒河草晚入坐水風涼獨鳥驚來)¶
　　(客孤雲觸去檣秋聲和遠雨暮色帶微陽浪静/澄窻影沙明發簟光逍遙每盡日誰識愛滄浪)披¶
　　雲亭(在州城西北隅羊角山上/高百尺金明昌間重修)栢谷亭(在靈寳縣/朱陽谷中)¶
　　(漢武帝微行投之亭長/不納宿於逆旅即此)西亭(在靈寳縣治南四十/里虢州城西唐岑参)¶
<pb:KR2k0047_WYG_052-64a>¶
　　(詩亭高出烏外客到與雲齊樹㸃千家小天圍萬/嶺低殘虹挂陜北急雨過闗西酒榼緣青壁爪田)¶
　　(傍緑谿微官何足道愛客且相/携惟有鄉園處依依望不迷)閿亭(在閿鄉縣城/西四十里舊)¶
　　(閿鄉城東五里周圍/植栁為迎送之所)草堂(在州城東郊宋魏野居/此手植竹木清泉環繞)¶
　　(旁對雲山鑿土袤丈曰樂天洞前為草堂好事者/多載酒餚從之遊宼凖過訪野以詩謝真宗祀汾)¶
　　(隂遣陜令王希召野辭不至詔圖其所居觀之魏/野詩晝睡方濃向竹齋柴門日午尚慵開驚回一)¶
　　(覺遊仙夢村巷/傳呼宰相來)影堂(在州東郊草堂/南楊震所築)澄瀾堂(在州/治東)¶
　　(召公祠内宋/知州呉育建)三堂(在靈寳縣城南四十里舊虢州/城内唐岐薛二王刺州時建取)¶
　　(人生在三之義吕温為記韓愈有和虢州刺史劉/伯芻三堂新題二十一詠并序唐賈島詩無窮草)¶
<pb:KR2k0047_WYG_052-64b>¶
　　(樹昔誰栽新起臨潮白石臺兩岸泥沙孤鶴立三/堂風雨四門開荷翻團露驚秋近栁轉夕陽過水)¶
　　(來昨夜北樓堪即詠/虢城初鎻月徘徊)三鱣堂(在閿鄉縣城西二里/一名校書堂漢楊震)¶
　　(隠此教授有雀銜三鱣魚集堂前時以為三公之/兆明正統九年徙建學後唐胡曽詩楊震幽魂下)¶
　　(北邙闗西蹤跡遂荒凉四知美/譽留人世應與乾坤共久長)井堂(在閿鄉縣城/西二里三鱣)¶
　　(堂北漢楊/震所築)莘原(在州城東去硤石舊縣一十/五里左傳神降於莘即此)陜原¶
　　(在州城西南二十五里周召分陜以原為界宋邵/雍詩吾祖道何光二南分一方開周為太保分陜)¶
　　(輔成王嵗月裝遼邈山川造渺/茫世孫雖不肖猶解憶甘棠)田千秋園(在靈寳/縣城南)¶
　　(三十里今號田村宋范鎮詩自古桃林漢相園至/今有舎號田村蒼山緑水依然是不獨青編事業)¶
<pb:KR2k0047_WYG_052-65a>¶
　　(存/)墨池(在州城北漢張芝/故宅詳見山川)老子宅(在靈寳縣城北/三里世傳老子)¶
　　(著道徳經於此張瑶芝詩聞道流沙馭不還猶龍/舊窟尚依然五千寳字琅函裏百二雄闗傑閣前)¶
　　(隔岸飛鳬分晉水遙空舞鶴破秦烟/宦遊亦許探靈蹟惟有傳經愧昔賢)尹喜宅(在靈/寳縣)¶
　　(城南十里/函谷闗南)楊亮宅(在閿鄉縣城西南亮/震之孫封陽城郡侯)王濬舊居¶
　　(在閿鄉縣呉睍詩将軍飛渡歴千霜門第尋來/秋草荒一炬長江銷鐵鎻祗今猶聽説龍驤)鄔¶
　　東聚(在閿鄉縣城西四十里/蜀鄔真人隠居之所)徽伯壘(在州城南二/里古焦城北)¶
　　(齊高歡使李徽/伯伐陜時所築)曹公壘(在閿鄉縣城西二十里/魏曹操征韓遂時築)王¶
　　莽寨(在州趙原社相傳王/莽追光武於此屯軍)桃林寨(在靈寳縣城西/周武王放牛處)¶
<pb:KR2k0047_WYG_052-65b>¶
　　(左傳文公十三年晉侯使詹/嘉處瑕以守桃林之塞即此)太原倉(在州城西南/六里隋置以)¶
　　(儲三門/水運)集津倉(在陜州三門東唐開元二十二年/於三門置集津倉鑿漕渠十八里)¶
　　(以避三/門之險)鑄鼎原(在閿鄉縣城東南一十里黄帝採/首山之錮鑄鼎於此鼎成騎龍升)¶
　　(天/去)董社原(在閿鄉縣城西南四十五里隋楊/𤣥感起兵與宇文述嘗戰於此)鐵人¶
　　(在州治南譙樓下史記秦始皇鑄金人十二董卓/毁其九為錢所存者三石勒取置鄴苻堅又徙之)¶
　　(未至而亂其一為民推入河/中今存二人或其所遺者)鐵牛(在州城北黄河/中首在河南尾)¶
　　(在河北世傳禹鑄以鎮河患冇廟唐孫瑾詩天地/爐開後精英落此多怪形臨峻岸靈守鎮驚波渚)¶
　　(近疑巢飲濤喧訝寗歌腹心盤下土首尾隔洪河/板築辭全在碑文篆半訛糞金名未適削木勢難)¶
<pb:KR2k0047_WYG_052-66a>¶
　　(過賽鼓衙聲接芹香野氣和/誰能窮本末千古在城阿)石柱(在州北城上世/傳為周召分陜)¶
　　(所/立)金沙(在州城西太陽渡北岸明王子謙詩太陽/渡口黄河流北岸平陸南陜州晴沙兩岸)¶
　　(燦金色西風落日映孤洲中條嵳峩叠晴玉朶朶/芙蓉倚河曲灘頭水長帶龍腥岸畔氷清凝鴈足)¶
　　(小城花壓春雲低栁絲裊裊黄鶯啼/東風祖席送行客馬啼踏破苔痕碧)藥爐(在州城/東北百)¶
　　(里開化寺世傳/老子煉藥處)萬錦灘(在州城外西南明孫陞詩/麥隴青青小徑斜隈林傍)¶
　　(水野人家相逢漫道雒/陽好萬錦灘頭自有花)古柏(在州儒學東世傳三/皇廟中物其大合抱)¶
　　(髙八十尺盤折下垂/枝幹交錯宛如雲龍)甘棠樹(在州召伯祠池西明/文羽麟詩召伯祠深)¶
　　(草樹荒池西猶植古甘棠烟籠老幹春風麗曙裊/清隂化日長伯仲當年稱禹稷循良千載陋龔黄)¶
<pb:KR2k0047_WYG_052-66b>¶
　　(於今見有高枝在/莫謂朝陽鮮鳳凰)稠桑(在靈寳縣城西二十里即/古桃林春秋虢公敗戎於)¶
　　(桑田即此有桑/田亭見後漢書)漢栢(在靈寳縣城西六十里西山/上有漢高祖廟左右栢樹數)¶
　　(百株首皆東向/世傳漢時所植)¶
　　光州¶
　　古城(在州城東三十里後唐朱全忠以軍四十萬/攻淮南屯光州築城十二刺史柴再用嚴守)¶
　　(備城得免故世傳十二連城云元馬祖常詩自愛/屋南芳樹林一朝暑雨翠沉沉地清豈知無棲鳳)¶
　　(烟冷時復有鳴禽讀書草堂生曙彩望野古城/留夕隂莫道楚鄉風物隔文章屈宋到如今)弋¶
　　陽城(在州廢定城縣西二里漢為弋陽國後魏置/郡唐屬光州唐張祐詩一葉飄然下弋陽殘)¶
<pb:KR2k0047_WYG_052-67a>¶
　　(霞昏日樹蒼蒼葛溪漫淬/干將劍却是猿聲㫁客腸)&KR0756;縣城(在光山縣城西/廢仙居縣北四)¶
　　(十里漢置縣屬江夏郡惠帝封黎/朱倉為&KR0756;侯即此晉屬弋陽郡)茹由故城(在光/山縣)¶
　　(城南六十里/晉安帝置縣)黄川故城(在光山縣舊/為郡梁廢)期思城(在固/始縣)¶
　　(城西北七十里古蒋國春秋為弦子邑漢英布大/夫賁赫封期思侯即此陳置邊城郡隋廢郡改期)¶
　　(思縣楚相孫叔敖所産地元馬祖常詩古城猶説/漢期思土蝕荒堦楚相祠乞得寢丘人不奪千年)¶
　　(淠水入/荒陂)白公城(在息縣/舊有廟)陽安故城(在息縣城西南/一十里春秋時)¶
　　(江國漢置陽安縣/屬汝南郡晉因之)裏羅城(在商城縣城東南三十/里元末余思銘築以避)¶
　　(兵址/尚存)古黄國(在光州定城廢城西/十二里即古黄子國)古息國(在息縣/城北三)¶
<pb:KR2k0047_WYG_052-67b>¶
　　(十里春秋時息國漢為新息/縣唐置息州元省縣入州)廢弦州(在光州廢定/城縣唐初置)¶
　　(尋/廢)廢澮州(在固始縣城北齊置後/周改置澮州隋初廢)西陽廢縣(在光/山縣)¶
　　(城西二十里漢置縣屬江夏郡晉附弋陽郡唐劉/長卿詩蕭條獨向汝南行客路多逢漢騎營古木)¶
　　(蒼蒼離亂後㡬/家同住一孤城)仙居廢縣(在光山縣城西二十里/漢置縣屬江夏郡晉弋)¶
　　(陽郡/治此)殷城廢縣(在固始縣一百二十里劉宋置褒/信縣隋改殷城唐初以縣置義州)¶
　　(尋省宋改縣曰商/城後省入固始)褒信廢縣(在息縣城東北本漢/郾縣地東漢析置此)¶
　　(縣劉宋改褒信隋復舊/唐改褒孚元省入息州)聚仙樓(在州學東二十/歩改聚奎樓)鎮¶
　　淮樓(在州潢橋/門上宋建)籌邊樓(在州西城/上宋建)玩花樓(在息縣/儒學西)¶
<pb:KR2k0047_WYG_052-68a>¶
　　(北舊傳息侯築今考淮/南集為光州藏春塢)來山樓(在息縣城南耿山/客詩讀易時還理)¶
　　(素琴樓高十里見遙岑身依雲氣環星斗界指淮/流辨古今茗盌閒容嵐影入書床不受暑烟侵漫)¶
　　(言信羙非吾土來/者誰㤀肯構心)愚閣(在州學東南圃内宋盛度/賦弋陽十詠其一即此)¶
　　㑹景閣(在固始縣仙居鎮宋紹/聖初建濮温其有記)尊經閣(在光山縣/學明正統)¶
　　(十年/建)修竹臺(在光州/治後)弋陽臺(在光州定城/廢縣西二里)臥龍臺¶
　　(在光山縣城西三十里/下有龍池因以名臺)釣魚臺(在光山縣西南四/十里雙河口明趙)¶
　　(南星詩雨後水増波蘭舟入芰荷鷗随漁子渡笛/雜榜人歌鉅石中流見青林夾岸過看山情未已)¶
　　(忽覺暮/雲多)霸王臺(有三一在州東四十里一在商城/縣西十里一在固始縣西九里世)¶
<pb:KR2k0047_WYG_052-68b>¶
　　(傳漢高祖與項羽/相拒築此址尚存)凉馬臺(在息縣城東五十里漢/曹操所築今存遺址)¶
　　玩花臺(在息縣城西明黄尚質詩故國傳遺事花/臺鎻暮雲樹藏雕輦路蘚合石碑文玉鏡)¶
　　(楚雲渺丹山淮水分惟/應啼鳥度猶似舊時聞)金剛臺(在商城縣城東南/三十里遠瞰三百)¶
　　(里外上/多古蹟)雲坳亭(在州淮河内元馬祖常詩八月淮/南鴈又來雲坳亭畔菊花開莫言)¶
　　(野客渾無事臨/水閒行日㡬回)歸鴈亭(在州城西北十五里故滑/城内譙樓乃其故址本春)¶
　　(申君/故宅)尋樂亭(在州學内知/州張輝建)杏亭(在州/治内)紫亭(在光山/縣宋建)¶
　　廣豐亭(在息縣城東七十里宋治平四年知縣都/官員外郎張公開青陂水利築此有遺愛)¶
　　(碑/存)君子亭(在固始縣/城南一里)仰芝亭(在固始縣治正宅/西邑令薛良建)西¶
<pb:KR2k0047_WYG_052-69a>¶
　　亭(在光山縣城西元馬祖常别業馬祖常詩澗谷/古寒藤氷光見魚影嵗暮風雪交敲瓶煑茶茗)¶
　　(又梅蕊發寒樹孤芳寄江沙忽得雲母屏光色凌/嵗華又石路屐齒滑天風吹高寒花明喜珠綴竹)¶
　　(瘦愁露漙又楚甸無層氷霡霂土膏濕更憐三角/湖澄澈瑩寒碧又燎桂熏我衣出逢嵗寒友澗壑)¶
　　(多幽隂觴酒且携缶又日讀種樹書自/喜豐年瑞籃輿行田間相勞興嗣嵗)忠清堂(在/州)¶
　　(治便㕔東宋王聞/詩建祀司馬光)讀書堂(在光山縣城西南四十/里净居山寺中宋蘇東)¶
　　(坡謫黄/州寓此)宣化堂(在州/治内)煙火堂(在光州縣治西宋張/徹詩此堂縱逐人俱)¶
　　(廢亦有陽氷篆字存嘉熙中/兵火篆碑半存於荆棘中)凌室(在州北門外豫/章張明復有記)¶
　　小圃(在光州馬祖常所築自為記云余環堵中治/方一畛地縱横為小畦者二十一塍崐崘奴)¶
<pb:KR2k0047_WYG_052-69b>¶
　　(頗善汲晝日縆水十數石井新浚土厚泉美灌注/四通陽春土脉亦墳起古所為滋液滲漉何生不)¶
　　(育者信矣哉雜蘆菔蔓菁葱薤諸種布分其間柵/以稭薪限狗馬越入蹂躪圃在前時為故主馬廐)¶
　　(土有糞合水之膏澤併漬之後菜熟芼羮以侑廪/米之饋餉吾於世資盖寡取也如是足日計矣學)¶
　　(子汪琯曰鑄鐵作齒綴於横木使土平細尤宜菜/余謂不然土之力完則殖繁若力盡則亦不殖矣)¶
　　(因為治/小圃記)緝園(在州城/東郭)魚樂園(在商城縣/城西五里)固陵(在固/始縣)¶
　　(蓼城/岡)藏春塢(在州治内有玩/花樓見淮南集)元湖(在州北門外郡/人劉繪劉黄裳)¶
　　(修葺/後廢)湯池(在商城縣城/西三十里)金波池(在固始縣東城下/漢王追項羽至此)¶
　　(飲馬金魚/雙躍因名)金線泉(在州城南十里/許即龍宿潭)龍井泉(在固始/縣大歩)¶
<pb:KR2k0047_WYG_052-70a>¶
　　(山水勢西/流如線)蓮橋港(在息縣城東二/百里流入淮河)曲吕港(在息縣/城東北)¶
　　(一百七十里/流入汝河)澗頭港(在息縣城東五/百里流入汝河)黄歇宅(即州/治又)¶
　　(州東三里河北岸/有春申君煉丹爐)袁安故里(在商城/縣城北)東龍門(在州/定城)¶
　　(廢縣西南/二十里)西龍門(在州定城廢縣西/南二百三十里)石田山房(在/州)¶
　　(淮河東元馬祖常所居馬祖常詩淮南窮僻地先/世有林廬花曙鳴山鳥芹春躍岸魚鼓琴仙度曲)¶
　　(種杏客傳書朋舊如/相覔休嗔禮法踈)弋陽山居(在光山/縣城西)丹洞(在光/山縣)¶
　　(城北九十里濮山下元龔友福詩濮公曽此學神/仙飛騰一去千餘年捜窮勝景訪仙蹟但遺丹井)¶
　　(清泠泉蒼山崒嵂枕淮水懸巖古洞埋雲烟神仙/茫茫不可詰往事獨見居人傳羽衣振迹千載後)¶
<pb:KR2k0047_WYG_052-70b>¶
　　(結菴構宇當簷前巖間種藥草自異青松翠柏/高參天自慙汨汨走聲利登臨此地空留連)三¶
　　教洞(在商城縣城西三十/里内供三教古像)珉玉坑(在息縣城西北/舊出珉玉其色)¶
　　(潔白隋時置官採之唐時為淮水所没/開元中淮水東移坑再出今復没於淮)寢丘(在固/始縣)¶
　　(城即楚孫叔/敖子僑封邑)古柏(有二一在光州學文廟一在宋/司馬光祠前皆蒼虬翠蛟森列)¶
　　(左右元馬/祖常有記)雙株樹(在州/城東)蘇仙石(在商城縣城東四/十里大蘇山巔漢)¶
　　(時蘇躭/飛昇處)净居塔(在光山縣城西南四/十里净居山寺中)仙居塔(在光/山縣)¶
　　(舊縣/治内)白沙闗碑(在光山縣治上/有天福年字)¶
　河南通志卷五十二¶
