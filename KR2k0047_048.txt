# -*- mode: mandoku-view; -*-
#+TITLE: 河南通志
#+DATE: 2015-08-24 22:42:00.503637
#+PROPERTY: ID KR2k0047
#+PROPERTY: BASEEDITION WYG    
#+PROPERTY: JUAN 卷四十八
<pb:KR2k0047_WYG_048-1a>¶
欽定四庫全書¶
　河南通志巻四十八¶
　　祠祀¶
　自古帝王受命為天地山川百神之主則必敬修祀¶
　典以報答神貺凡國有大慶必遣官祭告嶽瀆而郡¶
　邑社稷厲壇令有司以時修舉是以至治之世隂陽¶
　和風雨時嘉穀萌生無罹菑害固由政教修明亦以¶
　享祀豐潔故諸福應焉詩云懷柔百神及河喬嶽允¶
<pb:KR2k0047_WYG_048-1b>¶
　王維后信矣哉傳曰法施於民則祀之能禦菑捍患¶
　則祀之非此族也不在祀典後世迺有淫祀以要福¶
　非其實矣河南嵩岳竦峙又為河濟淮瀆所經祀典¶
　較他省為尤重¶
　國家嵗修諸祀近因有事決河¶
天子命建嘉應觀於武陟¶
勅河臣以時致饗¶
聖王制祭要為萬姓祈福神動而天應理固然爾豈不¶
<pb:KR2k0047_WYG_048-2a>¶
　庥哉志祠祀¶
　開封府¶
　　社稷壇(在府城南闗祥符縣附郭從府祭陳留縣/壇在城西南杞縣壇在太西闗通許縣壇)¶
　　(在北闗太康縣壇在西闗外尉氏縣壇在小西闗/外洧川縣壇在西門外鄢陵縣壇在西門外扶溝)¶
　　(縣壇在西門外中牟縣壇在西闗外陽武縣壇在/舊治城北封丘縣壇在西門外蘭陽縣壇在西闗)¶
　　(外儀封縣壇/在適衛門外)風雲雷雨山川壇(在府城南闗祥符/縣附郭從府祭陳)¶
　　(留縣壇在城西北杞縣壇在小西闗通許縣壇在/城西郭外太康縣壇在西闗外尉氏縣壇在南郭)¶
　　(外洧川縣壇在城東南門外鄢陵縣壇在東門外/扶溝縣壇在南門外中牟縣壇在城南陽武縣壇)¶
<pb:KR2k0047_WYG_048-2b>¶
　　(在舊治城北封邱縣壇在南門外蘭陽/縣壇在南郭外儀封縣壇在崇儒門外)先農壇(在/府)¶
　　(城東禹王臺前祥符縣附郭從府祭陳留縣壇在/縣東堤外杞縣壇在東闗通許縣壇在城東南太)¶
　　(康縣壇在城東闗尉氏縣壇在城東洧川縣壇在/東門外鄢陵縣壇在城東南扶溝縣壇在城東門)¶
　　(外中牟縣壇在城東南陽武縣壇在舊治城北封/邱縣壇在東堤外蘭陽縣壇在城東堤外儀封縣)¶
　　(壇在/城東)厲壇(在大梁門外祥符縣壇在仁和門外陳/留縣壇在北門外杞縣壇在北闗通許)¶
　　(縣壇在西門外太康縣壇在北闗外尉氏縣壇在/北闗外洧川縣壇在北門外鄢陵縣壇在城東南)¶
　　(扶溝縣壇在西門外中牟縣壇在城北陽武縣壇/在舊治城北封邱縣壇在北門外蘭陽縣壇在北)¶
　　(郭外儀封縣壇/在適衛門外)¶
<pb:KR2k0047_WYG_048-3a>¶
　　文廟(崇祀啓孔子又另立啓聖/祠祀  聖公雍正元年奉)¶
(㫖追封祠孔子五代為王爵改名崇聖祠又學宫建名/    宦  祀名宦郷賢祠祀鄉賢俱詳學校志各縣俱)¶
　　(同/)忠義祠(祥符縣祠在學宫内陳留縣祠在學宫/内杞縣祠在學宫内通許縣祠在學宫)¶
　　(内太康縣祠在學宫内尉氏縣祠在學宫内洧川/縣祠在學宫内鄢陵縣祠在學宫内扶溝縣祠在)¶
　　(學宫内中牟縣祠在縣治東街陽武縣祠在舊治/城内封邱縣祠在學宫内蘭陽縣祠在學宫内儀)¶
　　(封縣祠在/學宫内)節孝祠(祥符縣祠在延慶觀西陳留縣/祠在舊縣治西杞縣祠在玉泉)¶
　　(街通許縣祠在東門内太康縣祠在縣治西尉氏/縣祠在學宫北洧川縣祠在大街路北䣕陵縣祠)¶
　　(在縣治西街扶溝縣祠在縣治西街中牟縣祠在/縣治東街陽武縣祠在舊治城内封邱縣祠在學)¶
<pb:KR2k0047_WYG_048-3b>¶
　　(宫西蘭陽縣祠在東門内儀/封縣祠在興賢門西闗外)城隍廟(在府治西北/祥符縣廟在)¶
　　(縣治西北陳留縣廟在縣治西杞縣廟在縣治東/通許縣廟在東門内太康縣廟在縣治西南尉氏)¶
　　(縣廟在縣治西洧川縣廟在太街正中䣕陵縣廟/在縣内東街扶溝縣廟在縣治西街中牟縣廟在)¶
　　(西門内陽武縣廟在舊治西封邱縣廟在縣内東/街蘭陽縣廟在西門内儀封縣廟在縣治南街)¶
　　闗帝廟(在府治西北祀漢/闗侯雍正元年奉)¶
(㫖追封忠義侯三代為公爵另立祠祀祥符縣附郭廟/    同陳留縣廟在縣東闗杞縣廟在玉泉街通許縣)¶
　　(廟在縣治東太康縣廟在學宫西尉氏縣廟在小/東街洧川縣廟在南門内䣕陵縣廟在縣北街扶)¶
　　(溝縣廟在縣東闗中牟縣廟在縣南街陽武縣廟/在舊治八寳門外封邱縣廟在縣西街蘭陽縣廟)¶
<pb:KR2k0047_WYG_048-4a>¶
　　(在東門内儀封/縣廟在馬厰街)旗纛廟(在舊貢院西祥符縣附郭/廟同陳留縣廟在東闗杞)¶
　　(縣廟在竹杆巷通許縣廟在東闗扶溝縣/廟在南門外儀封縣廟在縣西二里寨)龍神廟¶
　　(在府治西南/雍正五年奉)¶
(㫖京師裝塑神像各省遣官迎請崇祀祥符縣附郭廟/    同陳留縣廟在縣治北通許縣廟在縣城南太康)¶
　　(縣廟在西闗外尉氏縣廟在縣南二十里洧川縣/廟在南門外扶溝縣廟在北門外中牟縣廟在縣)¶
　　(東南馬家荘封邱縣廟在南/門外蘭陽縣廟在縣治西北)火神廟(在府城東門/内祥符縣附)¶
　　(郭廟同陳留縣廟在驛館前杞縣廟在竹杆巷通/許縣廟在縣治東南隅太康縣廟在縣西南隅尉)¶
　　(氏縣廟在縣治西洧川縣廟在南門外鄢陵縣廟/在縣東街扶溝縣廟在縣東街中牟縣廟在縣南)¶
<pb:KR2k0047_WYG_048-4b>¶
　　(街陽武縣廟在舊治八寳門外封邱縣廟在縣/北街蘭陽縣廟在南郭外儀封縣廟在縣治南)八¶
　　蜡廟(在府城南闗祥符縣附郭廟同陳留縣廟在/驛館前杞縣廟在東闗通許縣廟在北闗内)¶
　　(太康縣廟在東闗外尉氏縣廟在縣治西北洧川/縣廟在東門外鄢陵縣廟在東門外扶溝縣廟在)¶
　　(東門内中牟縣廟在西闗外陽武縣廟在舊治東/封邱縣廟在南門外蘭陽縣廟在西郭外儀封縣)¶
　　(廟在西/門外)東嶽廟(在仁和門西南祥符縣附郭廟同/陳留縣廟在縣治東北河衡街杞)¶
　　(縣廟在西闗外通許縣廟在東闗太康縣廟在城/東北尉氏縣廟在縣治東洧川縣廟在城東門内)¶
　　(鄢陵縣廟在東門外扶溝縣廟在東門内陽武縣/廟在東闗外封邱縣廟在東門外蘭陽縣廟在東)¶
　　(門外儀封縣/廟在東門外)文昌祠(在府治東南隅即宋太學中/桂香祠明曹汴碑記梓潼祠)¶
<pb:KR2k0047_WYG_048-5a>¶
　　(祀文昌帝君也帝君何祠乎余聞之上古黄帝時/命南北二正典司天地羣后棐常生斯際者善善)¶
　　(惡惡福禍無爽何其明也大道既隠淳氣日漓人/同魍魎心如梟獍善惡淆亂福禍舛忒孔子曰斯)¶
　　(民也三代之所以直道而行也葢有憂焉因以傷/夫世之不古也於是不得已歸諸天道曰天道作)¶
　　(善降祥作不善降殃又不得已歸諸神敎曰鬼神/福善禍淫夫聖人豈不知天道逺而顧又語神哉)¶
　　(言天示人以理所必有言神示人以機所必致報/應之說彰如也文昌帝君者其世代歴履真圖秘)¶
　　(籙得而紀之余所弗論常觀所著寳經一篇及近/傳冲一真君嗣禄竒談大都多規誡世訓導勸愚)¶
　　(俗忠孝陰德等語至於有祈輙應無禱不靈吉凶/之報捷於影響意其神必傳所謂聰明正直而一)¶
　　(者也嗟乎若帝君者其亦不幸不生於黃帝上古/之世善善惡惡福禍昭明之際無所用其報應之)¶
<pb:KR2k0047_WYG_048-5b>¶
　　(說而生於衰亂溷濁之世得神其說以愚天下而/貪天之功以為已力耶世傳帝君張姓即詩所謂)¶
　　(張仲孝友則其神必聰明正直直道而行不阿福/不妄禍憑依在徳人是以不聽於人而聽於神也)¶
　　(祠而祀之殆以是乎或謂帝君主典三才籙籍受/元始道君之傳領上帝元冊丹書雲篆統理元佐)¶
　　(而職復專仕進嗣續左右二僊官特主文場貴禄/上應乾曜中極紫㣲六星在奎斗之前文士進取)¶
　　(神必先兆以此歴代祀之多於文廟建祠馬今祠/在郡城東南隅即宋太學桂香祠舊址至國朝永)¶
　　(樂五年改徙學宫亦建神祠皇上登基之十年正/先師祀典祠改祀啓聖於是舊梓潼祠嵗寖就圮)¶
　　(周府奉國將軍昆侖君謀於家祠西亭子謂是古/蹟且闗文敎遂捐禄若干鳩材庀工為殿者三門)¶
　　(一輪奐赫然一新始於嘉靖三十二年九月迄於/是年十一月告成以為西亭子與余遊雅以文相)¶
<pb:KR2k0047_WYG_048-6a>¶
　　(劘切命之記廼為記之如左祥符縣附郭祠同陳/留縣祠在學宫内杞縣祠在學宫内通許縣祠在)¶
　　(東門内太康縣祠在學宫東南隅尉氏縣祠在縣/治西洧川縣祠在學宫東鄢陵縣祠在縣東街扶)¶
　　(溝縣祠在北門内中牟縣祠在縣東街陽武縣祠/在學宫西南封邱縣祠在學宫後蘭陽縣祠在東)¶
　　(門内儀封縣/祠在學宫後)三官廟(在府城西闗二里許明宣徳/間建正統辛已圮於水殿宇)¶
　　(皆壤成化八年/修葺各縣多有)真武廟(府城有二一在安逺門月/城内一在城南三十八里)¶
　　(各縣/多有)金龍四大王廟(在府治西北祀宋會稽謝緒/臨河州縣多有明徐渭碑記)¶
　　(王姓謝名緒宋會稽諸生晉太傅安之裔祖達父/某有兄三人曰紀曰綱曰統王最少行第四居錢)¶
　　(塘之安溪後隠金龍山白雲亭素有壯志知宋鼎/將移每慷慨憤激甲戌秋八月大雨天目山頽王)¶
<pb:KR2k0047_WYG_048-6b>¶
　　(會衆泣曰天目山乃臨安之鎮苕水長流昔人稱/為龍飛鳳舞今頽宋其危乎未幾宋鼎移王晝夜)¶
　　(泣語其徒曰吾將以死報國其徒泣曰先生之志/果難挽矣殁而不冺得伸素志將何以為驗曰異)¶
　　(日黃河北流是予遂志之日也遂赴水死時水勢/高丈餘洶洶若怒人咸異之尋得其尸葬金龍山)¶
　　(之麓立祠於旁元末我太祖與元將曼濟哈雅戰/於吕梁元師順流而下我師將潰太祖忽見空中)¶
　　(有神披甲執鞭驅濤湧浪河忽北流遏截敵舟震/動顛撼旌旗閃爍陰相協助元師大敗太祖異之)¶
　　(是夜夢一儒生披幃語曰余有宋會稽謝緒也宋/亡赴水死行間相助用紓宿憤太祖嘉其忠義詔)¶
　　(封為金龍四大王金龍者因其所葬地也四大王/者從其生時行列也自洪武迄今江淮河漢四瀆)¶
　　(之間屢著靈異商舶糧艘舳艫千里風高浪惡往/來無恙僉曰王賜敬奉弗懈各於河濱建廟以祀)¶
<pb:KR2k0047_WYG_048-7a>¶
　　(報賽無虛日九月十七日為其誕辰祭賽尤盛非/王忠義之氣昭昭耿耿光融顯赫而能然乎嗟夫)¶
　　(宋社既屋於今已數百年矣銅駝荆棘故宫茂草/而王之神靈獨磊磊落落常在天地間生而忠義)¶
　　(歿為神明與文山叠山諸公並垂不朽可也宋末/謝臯羽翺為文丞相客丞相殉國臯羽每哭之慟)¶
　　(竟死其忠義至今猶傳誦之王之忠義不減臯羽/而姓氏湮沒行事尤不概見其敬畏而奉祀之者)¶
　　(徒以其為江河之神於風濤洶湧中死生呼吸仰/其庇佑而然耳夫豈知其忠義而崇奉之歟余故)¶
　　(表而出之俾奉祀/者得有所考云)二郎廟(在府城南奉神岡始建/未詳明正統十三年天)¶
　　(早禱雨有應祥符/知縣米榮修葺)三皇廟(在府治東北隅/艮嶽廢址之上)禹王廟¶
　　(有三一在府東/南吹臺上乆圮)¶
<pb:KR2k0047_WYG_048-7b>¶
(皇清廵撫張自徳重建康熙三十三年汧建/御書功存河洛四字遣官齎交廵撫顧)¶
(御書樓製扁懸掛一在城西黑堈口康熙二十八年廵/    撫閻興邦建一在蘭陽縣銅瓦廂明正徳間勅建)¶
　　(明李夢陽碑記李子游於禹廟之臺覽長河之防/孤城古宫平沙四漫遐睇故流北盡碣石九派湮)¶
　　(淤雲草浩浩於是愴然而悲曰嗟乎予於是知王/霸之功也霸之功驩乆之疑王之功忘久之思昔)¶
　　(者禹之治水也導川為陸易&KR1142;為寧地以之平天/以之成去巢就廬而粒而耕生生至今者固其功)¶
　　(也所謂萬世永頼者也然問之耕者弗知粒者弗/知廬者弗知寜者弗知陸者弗知故曰王之功忘)¶
　　(譬之天生物而物忘之泳者忘其川棲者忘其枝/民者忘其聖人非忘之也不知之也不知自忘及)¶
　　(其菑也號呼而祈恤於是智者則指其所從來而/廟者興矣河盟津東也蹙曠肆悍勢猶建瓴堤堰)¶
<pb:KR2k0047_WYG_048-8a>¶
　　(一決數郡魚鱉於是昏墊之民咸詣廟稽首號曰/王在吾奚溺而防丁堰夫樁户草門輸築困苦則)¶
　　(又各詣廟稽首號曰王在吾奚役斯所謂思也故/不忘不大不思不深深莫如地大莫如天王之道)¶
　　(也伯者非不功也然不能使之不忘而不能使之/不疑何也不忘者小小則近近則淺淺則疑如秦)¶
　　(穆賜食善馬肉酒是也夫天下未聞有廟桓文者/也故曰予觀禹廟而知王霸之功也或問湯文不)¶
　　(廟李子曰聖人各有其至堯仁舜孝禹功湯義文/王之忠周公之才孔子之學是也夫功者切乎菑)¶
　　(者也大梁以菑故是故獨廟禹是時監察御史澶/州王子會按河南登臺四顧乃亦愴然而悲曰嗟)¶
　　(乎予於是而知功之言徴也吾少也覽嘗躡州城/眺滄渤南目大梁之墟乃今歴三河攬淮泗極洪)¶
　　(流而盡滔滔使非有神者主之桑而海者久矣尚/能粒邪耕邪廬邪能&KR1142;者寧邪川者陸邪嗟乎予)¶
<pb:KR2k0047_WYG_048-8b>¶
　　(於是而知功之言徵也所謂㣲禹吾其魚者邪所/謂美哉勤而不德者邪於是飭所司葺其廟而屬)¶
　　(李子碑焉王子名溱以嘉靖元年春按河南明年/秋代去乃李子則為迎送神辭三章俾祭者歌之)¶
　　(侑神焉其辭曰天門兮顯闢赫赤赤兮雲吐窈黄/屋兮陸離靈總總兮上下羌若來兮儵不見不見)¶
　　(兮柰何望美人兮徒怨苦横四海兮怒波右迎神/兮絙絃兮鏜鼓神不來八誰怒執河伯兮顯戳飭)¶
　　(陽侯兮清路電靄靄兮來至風泠泠兮堂户舞我/兮我醑尸既飽兮顔酡惠我人兮乃土乃粒日云)¶
　　(暮兮尸柰何右降神魚風九河兮濤暮雲曀曀兮/昏雨王駕鳯兮驂文  龍翼翼兮兩旟悵佳期兮)¶
　　(難屢心有愛兮易離愛君兮思君肴/芳酒芬君歸來兮庇我民右送神)皮場公廟(有/二)¶
　　(一在府城東北隅一/在洧川縣朱曲鎮)樊將軍廟(祀漢樊噲在/府城仁和門)李衛¶
<pb:KR2k0047_WYG_048-9a>¶
　　公祠(有三一在府城南□店保祀唐將李靖一在/洧川縣西北隱仙岡一在中牟縣南皛澤)¶
　　尉遲公祠(在府/城南)三賢祠(在府城東南三里吹臺上/祀唐李白杜甫高適明毛)¶
　　(伯温記三賢祠者祠高李杜三賢於吹臺之上也/按唐史高適李白杜甫天寳中聚梁宋間共飲吹)¶
　　(臺之上酒酣擊歌俛仰今古旁若無人而杜詩亦/云憶與高李鞏論交入酒壚兩公壯藻思得我色)¶
　　(敷腴氣酣登吹臺懷古視平蕪是時白甫皆以讒/嫉去國年各四十餘而適則封邱尉耳三人者固)¶
　　(葢世之豪也顧坎坷徘徊行歌古墟榛莽中使其/登臺悲嘯望芒碭數鴈鶩嗚呼傷哉白梁園歌適)¶
　　(古大梁行豈亦其時詩歟詩李杜尚矣適詩慷慨/悲歌為盛唐諸人冠而杜亦時時推適曰美名吾)¶
　　(不及佳句法如何葢飄然不羣之外推者適一人/耳適五十始詩故敘年李杜上其詩頡頏二子故)¶
<pb:KR2k0047_WYG_048-9b>¶
　　(並賢之而並祠之吹臺故有禹宮宮之後有空室/而棲非其鬼伯温業令撤其鬼而祠三賢矣今年)¶
　　(秋偕蜀張子闗西袁子李子謁焉登臺四望曠原/孤城日凉雲斷風飄飄起黃蘆末搖軒振欞予與)¶
　　(三子者灑然驚囘思三賢又愴然悲曰/適顯矣白甫乃如斯已耶傷哉傷哉)十賢祠(在/府)¶
　　(城東南大梁書院内祀周惇頤程顥程頤/邵雍張載司馬光朱熹呂祖謙張栻許衡)包孝肅¶
　　公祠(在府治東祀宋開封府尹包拯明成化九年/建嘉靖七年修明胡謐記開封府故有包孝)¶
　　(肅公祠葢祀其知開封時功也前後公知是府者/多名人奚獨祀公葢公其尤也公所歴諸官皆有)¶
　　(績奚獨祀公知府功葢開封京府其功可以該諸/績也惟公之在開封也剛毅不阿貴戚宦臣為之)¶
　　(斂手猶若居御史諌議之論斥而且開門聽訟吏/不敢欺即廣其知天長時斷割牛舌訟之明也劾)¶
<pb:KR2k0047_WYG_048-10a>¶
　　(毁勢家侵惠民河園榭即推其轉運河北時請以/牧馬地賦民之惠也自奉儉約無異布衣誡子孫)¶
　　(不敢犯贓罪即充其知端州時歸不持一硯之操/也與夫知瀛州而請罷囘易在三司而置埸和易)¶
　　(以免民供上之物則皆繇京府以達諸外郡者也/然則公敭歴中外之績舉於是乎該矣故京師為)¶
　　(之語曰闗節不到有閻羅包老人以其笑比黃河/清童稚婦女亦知其名呼曰包待制云比卒太常)¶
　　(乃併其親老不赴調親沒廬墓之行諡曰孝肅葢/實法所宜祀者此開封所由以祀公也而當時知)¶
　　(是府者前公如陳文惠康肅兄弟繼尹薛簡肅威/嚴如之後公如歐陽文忠吕正獻濟以寛簡然皆)¶
　　(為他善所掩其知是府功則莫與公並者此開封/府所以獨祀公也祠在府治㕔事北創始未詳嵗)¶
　　(月歴金元以迄我朝府列外郡祀事嵗修不廢祠/則屢葺乃成化癸已前知府孫侯瑜以址隘宇將)¶
<pb:KR2k0047_WYG_048-10b>¶
　　(壓相得府治巽隅隙地遂徙建焉工未就緒而孫/侯卒令知府張侯岫至亟繕完之中為屋三間左)¶
　　(右翼兩廂各三間前𥪡門樓周繚以墉肖公像其/中黝堊髹漆煥然一新張侯手書其扁曰包孝肅)¶
　　(公之祠爰率僚佐落之而告慰公神如禮每春秋/用牲醴致祭著為儀且裒公遺事奏議載鋟以廣)¶
　　(傳焉其尤知慕公者哉僉謂斯舉不可無記以告/將來張侯屢以為請因述開封府所以祀公之意)¶
　　(俾人知公之功/不獨在開封也)岳忠武王廟(在府城南朱仙鎮明/成化二十一年布政)¶
　　(使吳節知府張岫建正德四年修明何孟春記宋/岳鄂侯武穆王廟始建於鄂再建於杭三建於湯)¶
　　(陰而今建於梁城南之朱仙鎮在鄂者王開國地/王寃白時已建在杭者王墓在焉在湯陰者王父)¶
　　(母之邦其廟皆著祀典而朱仙鎮者王之功於是/為極王之忠憤所不能忘者也王當靖康建炎之)¶
<pb:KR2k0047_WYG_048-11a>¶
　　(難應宣撫募屢擒劇賊轉武階𨽻留守司所向戰/必克以言事削官歸詣招討使時年尚少柄任未)¶
　　(及而竒其戰功者以為古良將不能過聴其言者/知其非行伍人也新鄉之戰侯兆川太行山皆有)¶
　　(功而事見忌於都統胙城之戰黑虎潭汜水闗竹/蘆渡南薰門及清河鐵路歩六合烏江皆有功而)¶
　　(謀復行於留守然王自一軍獨制烏珠不能犯杭/長入而宋得復建康則皆廣德之戰宜興鎮江東)¶
　　(清亭牛頭山新城静安之功也嗚呼王用統制借/補州刺階大夫四年間崛起行伍厥功己如此紹)¶
　　(興以來王始承制命秉節鉞洊陞使帥專征諸路/控扼數州叛將歸降逆賊奔潰江西嶺表水陸繼)¶
　　(平使内不得合外無與應固皆王之功也王志在/中原復讐報國奏移屯鎮每圗大舉而姦相擅權)¶
　　(力主和議時臨機至輒加沮抑高宗聞王言始大/感悟授王河南北諸路招討之命王分遣諸將在)¶
<pb:KR2k0047_WYG_048-11b>¶
　　(處奏功相繼大軍旣北與烏珠遇大敗之於郾城/於臨潁於潁昌而進至是鎮距汴四十餘里與烏)¶
　　(珠對壘又大敗之當時中興之機舉集目中天時/人事强弱己見而班師之詔前後踵趨使王十年)¶
　　(之力廢於一旦葢秦檜之計也嗚呼王之功於是/為極而王之忠憤亦於是為甚王一囘轡河南州)¶
　　(縣復陷明年入廬濠王至則遁去和議旣決而王/歸遂死於權姦之手矣嗚呼高宗嘗命王中興之)¶
　　(事一以委卿而竟不能成王唾手燕雲之功於招/討之命若是者天耶人耶王之功自紹興來十二)¶
　　(年間朝廷無日不聞捷士民無處不頼其救徴諸/史冊難復事數而地計而春獨謂是鎮為極者以)¶
　　(此王之蹤跡周旋兩河南北凡幾而獨是鎮有廟/與其開國地其墓其鄉比者春所謂王之忠憤所)¶
　　(不能忘者也嗚呼王廟在宋惟鄂國朝杭湯陰用/守臣議並署而是鎮成化間居民知義者共為之)¶
<pb:KR2k0047_WYG_048-12a>¶
　　(藩臬官交奬助之其制簡隘今天子正徳紀元之/四年己已河南鎮守因行縣有感乃拓而新焉而)¶
　　(廟貌閎偉香火䖍嚴開封道紀司擇道士一人同/焚祝馬顧嵗時祭物供諸居民弗典弗䖍焚祝衣)¶
　　(食無所於寄又四年壬申布政司右布政使楊公/子器至為買旁鎮腴田七十畞出帖給廟春適至)¶
　　(為量費制祭備用鑿井作亭廟前俾廟神有禮享/祀有業守民知義者交慰焉乙亥春當去汴民石)¶
　　(杲等聯告請祀春謝不及為明年道士楊繼時又/走京師以請嗚呼忠義之在人心亘古今達天下)¶
　　(豈有既哉今太行兩河之人皆應王之忠義豪傑/也昔者挽車牽牛載糗糧饋義軍頂盆焚香候王)¶
　　(之人今日拜廟之民也嗚呼是孰强之使然哉忠/義之在人心不得而冺也謁是廟者忠義之心其)¶
　　(油然而生矣乎春於是重有感馬廟之/地界田畞俱列石陰以示來者是為記)庇民祠(在/府)¶
<pb:KR2k0047_WYG_048-12b>¶
　　(治西祀侍郎于謙明成化中汴父老建即公之寓/廨所也正德十年重修每嵗春秋有司致祭明李)¶
　　(夢陽記開封城馬軍衙橋西故有于少保祠云初/公以定傾保大之功居無何而死於是天下人聞)¶
　　(公死咸驚而疑而涕泣語曰鷺鶿氷上走何處尋/魚嗛而公前廵撫河南時實廨馬軍衙橋西而梁)¶
　　(父老於是聞公死則咸涕泣相率潛詣公故廨為/位哭奠焉會純皇帝立詔曰少保謙寃宥其家而)¶
　　(遣祭其墓乃梁父老則又咸涕泣相率私赴祀故/廨傍祠公伏臘忌嵗梁父老則把香曳笻趿履若)¶
　　(少壯咸翼如不期至稽首祠下哭填門塞户矣會/又敬皇帝立詔曰少保謙贈特進光禄大夫柱國)¶
　　(太傅諡肅愍立祠嵗春秋祀之而曰旌功祠乃於/是梁父老則又咸涕泣相率數百千人詣闕門伏)¶
　　(訴少保謙前兵部侍郎時廵撫功云願梁立祠如/杭祠不報而梁父老歸伏臘忌嵗仍聚哭公於私)¶
<pb:KR2k0047_WYG_048-13a>¶
　　(祠今三十年餘矣正徳十年監察御史廵按張君/清軍許君並謁公祠下見其門屋三間僅存堂欹)¶
　　(漏欲頺矣於是悄然思俯而悲也己仰而欷曰嗟/斯非梁地耶宋不此都哉靖康之事千載銜焉二)¶
　　(帝不南矣夫定傾者世保大者食澤流者思故祠/之言思也血食使之世者也於是下令曰少保祠)¶
　　(撤故易腐扶敧植頺起圮新而繪堊而級而隅而/榮而序備矣曰謁者奚止也則重而堂器奚貯也)¶
　　(則翼而廊而道士元林守焉西北隅其防也望之/栗栗而巉巉枚枚而嚴嚴是使之世者之道也李)¶
　　(夢陽曰予觀今人論肅愍公事末嘗不酸鼻流涕/焉葢傷為臣不易云夫事莫大於君出敵入排遷)¶
　　(主戰四者旦夕之勢而存亡之判也乃今人議則/異是或見鮑莊事輒曰夫葵猶能衛其足然獨不)¶
　　(思勇士不忘䘮其元乎孟子曰所欲有甚於生者/故生而有所不用也然將軍蠡留侯良功成身抽)¶
<pb:KR2k0047_WYG_048-13b>¶
　　(天下兩高焉又何也於乎難言乎豈所謂計免者/非忠貪盛者違智歟而敵擁太上皇大同城下勒)¶
　　(降也大同人登城謝曰頼天地宗社之靈國有君/矣至宣府城下宣府人登城謝曰頼天地宗社之)¶
　　(靈國有君矣於是公颺言曰豈不聞社稷為重君/為輕斯言也事以之成疑以之生者歟且太子之)¶
　　(易南宫之錮二者有能為公恕者否耶公有不如/意輒拊膺忿曰此一腔血竟灑何地聞其言孰非)¶
　　(酸鼻流涕者而獨咎予也於戯傷乎傷乎雖然宗/澤岳飛非下於人者艱難百戰卒慍衂而死若公)¶
　　(者死可矣死可矣公廵撫諸所為業載傳狀今不/復次第述其始終若是祠修於是年春月夏而告)¶
　　(成張君淮許君完事祀事者賀君鋭也系之詩曰/於鑠旋運曷平不陂康屯傾否哲者斯利於維哲)¶
　　(英鑒精含貞匪時曷徴匪猷曷興靡疑靡驚厥伐/用成厥育是輕委躬於誠蛇何盤社龍何在野乾)¶
<pb:KR2k0047_WYG_048-14a>¶
　　(極卼[危*臬]日月易奢蠢爾乃賊乃奰國邑之亂之訌/陵廟岌岌公丁其時矢身以殉出仡排議不戁不)¶
　　(震僉曰和宜公曰有戰萬方之事譬絲游刃帝畀/弗疑公泣視師義激六軍如虎如羆惟直斯壯人)¶
　　(心干城肅肅我壘悠悠我旌載清載寧皇歸於京/古曰荷難今謂曰癡忠古奚嘉今胡嫉而何䜛非)¶
　　(名何毁非公孰讒靡和孰毁弗同彼巧彼任厥膺/斯厲古則曰直今曲自為於乎少保時晦時昭古)¶
　　(誰無死死有榮褒峩峩廟祠棟隆崇基神之遊之/斾斾其旗白馬朱衣有風凄其歘其有光若往若)¶
　　(來即而罔見跂望漣洏/茲邦寄居氓實爾思)名撫祠(在府城内許忠節/公祠之南每年春)¶
　　(秋祀王佐海豐人宣徳十年任王暹山陰人景泰/二年任王恕三原人成化三年任徐恪常熟人洪)¶
　　(治四年任韓文洪洞人𢎞治七年任秦東兖州人/𢎞治年任陶琰絳州人正徳元年任鄧庠豫章人)¶
<pb:KR2k0047_WYG_048-14b>¶
　　(正德五年任鄧璋涿州人正德六年任何矢衢道/州人正德十六年任徐讚永康人嘉靖八年任魏)¶
　　(有本餘姚人嘉靖九年任雒昻三原人嘉靖二十/三年任李奎弋陽人正統四年任明末河水没)¶
　　曾公祠(有二一在倉東一在南/闗俱祀廵撫曽公如春)章公祠(在大寧坊/祀廵撫河)¶
　　(南都御史吳郡章煥明萬/厯四年按察司吳道行立)衷公祠(在府城西迎秋/門内祀巡撫衷)¶
　　(公貞吉明萬/厯十九年建)忠賢祠(在陳橋鎮祀撫院王/漢及汴城死難諸公)六烈女¶
　　祠(在府城大梁門外西北一里許祀烈女陳/氏張氏高氏劉氏王氏張氏明正德間建)名賢¶
　　祠(在府城宣化橋祀宋開封尹范仲淹錢若水寇/準陳恕吕夷簡吕餘慶王巖叟張方平杜衍馮)¶
　　(京歐陽修明王博萬信/韓英孫珍河水灌城没)宗公祠(在府城西北祀宋/東京留守宗澤春)¶
<pb:KR2k0047_WYG_048-15a>¶
　　(秋致祭/河水没)李公祠(在府城北春秋祭宋丞相/李忠定公綱河水灌城没)遊梁祠¶
　　(詳見遊/梁書院)徐國公祠(在府城南薰門外吹臺之西祀/明功臣中山寧武王徐達以常)¶
　　(遇春李善長沐英劉基馮勝湯和/胡大海鄧愈李文忠配享河水没)宋國公馮勝祠¶
　　(在府城新日/坊河水没)許忠節公祠(在府城南薫門外祀副/使許逵以宸濠變死難)¶
　　(贈禮部尚書諡忠節/嘉靖間建河水没)褒忠祠(在府城南薫門二月/二十六日祭大司馬)¶
　　(鄧州鐵鉉少司馬滎澤邊升少司寇祥符王/良駙馬武陟李堅衛鎮撫中牟楊本河水没)信陵¶
　　君祠(在府城北河水没明李維貞碑記太史公曰/吾過大梁之墟求問其所謂夷門夷門者城)¶
　　(之東門也今志稱夷山亦名夷門也在府城安逺/門内則北門矣獨稱信陵君墓在城東揚州門耳)¶
<pb:KR2k0047_WYG_048-15b>¶
　　(余宦大梁二年徘徊二門間莫得其處夫侯生非/信陵何以聲施後世廼今俱没沒也更讀志則濟)¶
　　(源之軹鎮有聶政廟汝寧之西城有荆軻廟兩人/皆以俠血食而信陵顧缺馬漢高帝英主也其過)¶
　　(而以太牢祀限信孔子與信陵詎無謂哉魏人尸/祝俎豆者何    陵何以無半菽之奉乎於是相)¶
　　(地得上方寺之右方實在東北門間度生時車騎/所嘗經涉廼為之祠祠與寺通俾僧領祠事無煩)¶
　　(有司庻幾不以費廢餼羊又虞夫後之人不察猥/以為荆軻聶政之俠同類而共訾之也稍摭其行)¶
　　(事而識所以創祠之意曰信陵君葢戰國之才臣/也以客掩也葢魏之忠臣也以俠掩也請以三君)¶
　　(喻春申始而强楚繼而賊楚棘門之誅孽自已作/孟嘗既相齊湣矣去而之魏合四國兵以破齊死)¶
　　(其君於莒身得無為戮幸耳彼夫曳珠履而居代/舍者余不知何人要之皆亂賊之黨也平原有士)¶
<pb:KR2k0047_WYG_048-16a>¶
　　(如毛遂毛公薛公者而不能用失計馮亭以桃秦/禍幾䘮趙國之半頼信陵而得比於人數因人成)¶
　　(事寧獨卜九人取譏哉信陵雖多客實無藉客何/以明其然也邯鄲之圍秦目無趙矣信陵竊符以)¶
　　(有魏師而其人皆畏秦者也又縱其父兄若獨子/歸者二萬人卒以偏師拒秦秦不敢入秦乘信陵)¶
　　(出而伐魏目無魏矣信陵以使致五國之師而其/人又皆敗衂之遺也國異兵兵異帥驟而合之大)¶
　　(破秦軍於外走䝉驁逐北至函谷闗而不敢出舉/數十萬不相習之衆一旦得其力為己死此非客)¶
　　(之能也其勸魏無親秦料秦必㓕六國乃休亹亹/萬言審天下之大勢深切著明可謂絶世之算客)¶
　　(冇及此者乎藉令魏王早因其計糾合楚趙以助/韓則韓不至失上黨趙不至敗長平六國何遽折)¶
　　(而入於秦乎故曰信陵才臣也以客掩也以魏救/趙而魏重以五國為魏却秦而魏安去魏而魏受)¶
<pb:KR2k0047_WYG_048-16b>¶
　　(秦兵還魏而秦用金閣罷將而魏輕身殁而魏隨/亡魏王畏之怒之再以毁廢而不懟故曰信陵忠)¶
　　(臣也以俠掩也然則何以竊符符不竊則魏師不/出魏師不出則趙必亡趙亡則魏從其後身數請)¶
　　(王賓客辯士説王萬端而不聽也將坐視魏亡乎/全其身以善其君古之人行之然則趙全之後何)¶
　　(以不即歸魏魏王之忌信陵自其能探趙王陰事/始矣早歸而逢其怒必以矯令誅即無誅而秦間)¶
　　(早行信陵必不將誰可以當秦者秦不伐魏魏王/必無迎信陵伐魏不急魏王亦必無迎信陵秦益)¶
　　(急魏魏益急信陵急而後任專任專而後得畢其/長是忠之術也若是非要君乎然秦兵却而未聞)¶
　　(魏賞有加也何要之有己却秦存趙使將將其軍/歸魏而獨與客留趙自言罪過以負於魏至令趙)¶
　　(之君臣口不忍言五城彼固知信陵正不負魏也/非聲音笑貌可假借也是忠之符也然則何以飲)¶
<pb:KR2k0047_WYG_048-17a>¶
　　(醇酒近婦人而死操上將軍之印諸侯將皆屬何/有於魏取卧内之兵符如探囊何有於王而終身)¶
　　(北面不失臣節卒無以解王之疑是故溺酒色以/自汙也信陵而愚人也則可信陵而非愚人豈不)¶
　　(虞酒色之足以死哉秦間行而魏將代魏之必入/秦以日計耳不欲生為秦虜有託而逃是忠之隱)¶
　　(也太史公傳其完趙時有自功之色客進説曰物/有不可忘有不可不忘人有德於公子公子不可)¶
　　(忘也公子冇德於人願公子忘之也且矯魏王令/奪晉鄙兵以救趙於趙則有功矣於魏則未為忠)¶
　　(臣也公子立自責似若無所容者斯可諒信陵之/人不忘忠魏矣揆事設策能成信陵之忠而有功)¶
　　(者莫若侯嬴朱亥與毛薛兩公充君不可忘之義/並祀亥嬴其不及毛薛者非魏産也祠成而廵撫)¶
　　(吳公聞之謂是舉也於祭法合以酹金來助則刑/牲釃酒偕邑令蕭重望奉祠入祀而為騷一章授)¶
<pb:KR2k0047_WYG_048-17b>¶
　　(工歌之曰河流兮不返夷門兮為匽思公子兮日/晚雲車駕兮飾建紛從騎兮婉婉右朱亥兮左侯)¶
　　(生闞如虎兮軍聲敵王愾兮秦嬴完邯鄲兮金城/封函谷兮無人行王安坐兮大梁呼萬嵗兮傳觴)¶
　　(功不賞兮中流謗瞻王庭兮無良哀莫哀兮國將/亡國亡兮身胥靡為秦俘兮孰與魏公子憂生兮)¶
　　(冒以樂死飲酒兮御女疇知我兮良苦四方兮不/可以處雖五國兮非吾與作新宫兮故土坎坎兮)¶
　　(擊鼓蹲蹲兮綴舞/魂歸來兮栩栩)賢良祠(在府城東南宋門内祀/廣州將軍蔡良福建提)¶
　　(督張起雲貴州總兵蘇大有雲南總兵魏翥國及/歴任本省文武大臣政績可紀者雍正十一年奉)¶
(㫖特建/)田公祠(在府城東南宋門内祀總督/田公文鏡雍正十一年奉)¶
(㫖特建/)伊尹廟(冇二一在陳留縣東南明正統間遷/於縣西門外一在杞縣西三十五里)三¶
<pb:KR2k0047_WYG_048-18a>¶
　　義廟(祀漢昭烈帝忠義侯西鄉侯在陳留縣内明/李攀龍詩漢業偏安四十秋於今廟貌壯中)¶
　　(州曹瞞用盡圖王計/萬古人心只重劉)留侯廟(有二一在陳留/縣西南韋正保)¶
(皇清移建東門外一在/    蘭陽縣西白雲山)崇孝祠(在縣治西祀明鎮平王/王府奉國將軍安河嘉)¶
　　(靖四十二年建春秋/致祭明末河水沒)冉子廟(在杞縣東北/祀冉伯牛)孟姜女¶
　　廟(在杞縣西灘保明𢎞治五年建明陳卜詩君不/見䝉恬北築防秋城征夫十行九不返又不見)¶
　　(秦法殺人如草菅骨肉並築威怯懶范郎十日去/不歸孟女酸心寒未衣慇慇擣練手裁縫將向邊)¶
　　(庭慰渴飢邊庭歴盡蹤跡沒見説長城葬夫骨發/聲一號血噴雲北風隱地嗚山谷神驚鬼泣不忍)¶
　　(聞巨靈掀拽堅城覆城覆土破白骨見烈婦識骨/如識面此身若作山頭石誰負遺骸葬郷縣孟女)¶
<pb:KR2k0047_WYG_048-18b>¶
　　(哭來不記春至今曲調留哀怨於戲東海何時平/安得邊城罷征戰君不見古廟年年十月初寒衣)¶
　　(漿水村/人趨)陳都尉祠(有四祠漢都尉陳平一在杞縣/一在陽武縣一在封丘縣一在)¶
　　(蘭陽/縣)董宣廟(在杞縣圉城内/明𢎞治九年建)祖刺史廟(在杞縣北/晉永嘉末)¶
　　(祖逖以豫州刺史/鎮雍丘故立廟祀)烈女祠(在杞縣西祀史愛女/明嘉靖二十八年建)張¶
　　耳廟(在杞縣/白兔岡)酈生祠(在杞縣/高陽里)婁敬廟(在杞縣/婁岡)百里¶
　　奚廟(在通許縣/三十里)李左車廟(在通許/縣西)嚴子陵廟(在通/許縣)¶
　　(嚴子/村)董孝子廟(在通許縣祀/漢孝子董永)時公祠(在通許縣治/東祀知縣時)¶
　　(值/)景賢廟(在太康縣南郭外祀子禽/子羔以都御史顧佐配)張相公祠(在/尉)¶
<pb:KR2k0047_WYG_048-19a>¶
　　(氏縣東二十里/祀唐張公瑾)任安撫祠(在尉氏縣西南栢岡/保祀唐安撫使任瓌)貞¶
　　烈祠(在尉氏縣北門外/祀烈婦李氏尹氏)七賢祠(在尉氏縣東南四/十里即阮籍竹林)¶
　　(舊址唐朱灣詩嘗慕晉高士放心耽沉冥湛然對/玉壺土木為我形下馬覔陳跡披榛詣荒庭相看)¶
　　(兩不言猶謂醉未醒長嘯或可擬幽/琴難再聽同心不共世空見蘇門青)䨇洎河廟(在/洧)¶
　　(川縣南明洪/武九年建)純孝伯廟(有三一在洧川縣南逢母/岡一在扶溝縣南裴潁村)¶
　　(一在襄城縣北潁橋祀潁考叔宋王十朋詩衣冠/肉食漫紛紛誰解盃羮感悟君潁谷封人雖賤士)¶
　　(却能純孝/至今聞)崔府君廟(在洧川縣迎恩門外祀唐崔瑗/瑗有異政累封靈惠齊聖廣)¶
　　(祐/王)杜將軍廟(冇洧川縣杜將軍/墓前或謂為杜預)商高宗廟(祀商王/武丁在)¶
<pb:KR2k0047_WYG_048-19b>¶
　　(鄢陵縣/張橋北)魏文帝廟(在鄢陵縣/南三十里)陳太丘祠(在鄢陵縣/西即陳寔)¶
　　(故居俗每嵗夏五月五日祀之漢蔡邕碑記維中/平五年春三月癸未豫州刺史典以褒功述德政)¶
　　(之大經是以作諡封墓興於周禮衛鼎晉銘其昭/有實故太丘長潁川許昌陳寔字仲弓&KR0877;聖哲之)¶
　　(清和盡人才之上美光明配於日月廣大資乎天/地辟四府宰三城神化著於民物形表圖於丹青)¶
　　(巍巍乎其不可尚也洋洋乎其不可測也儉約違/時懸車致仕徴辟交至遂不屑就春秋八十有三)¶
　　(寢疾而終大將軍賜諡羣后建碑國人立廟先生/有二子季方元方皆命世希有繼期特立季方盛)¶
　　(年早亡亦圖容加諡元方在䘮毁瘁消形嘔血純/孝過哀率禮不越於時嘉異畫像郡國欽盛德之)¶
　　(休明懿鐘鼎之碩義乃樹碑鐫石垂世寵光詞曰/於皇先生冠耀八荒闡德之宇探道之綱繼期立)¶
<pb:KR2k0047_WYG_048-20a>¶
　　(表以訓四方惟亮天工羣生之望高明允實有馥/其芳載徳奕世休有烈光欽慕在人舊有憲章過)¶
　　(牧斯州庻奉清塵棄予而邁靡瞻靡聞嗟/哉懐矣曷所咨詢告哀金石式昭其勤)薛文清¶
　　公祠(在鄢陵縣治東祀侍郎薛瑄明嘉/靖十九年禮科給事中陳棐奏建)黃帝廟(在/扶)¶
　　(溝縣/北)程明道祠(在扶溝縣治昔明道知扶溝縣民/感德化故立廟祀焉明劉定之記)¶
　　(明道先生知扶溝縣於公署後築亭遊息嵗久圮/壊遺址僅存今縣令陳君紀有意新之而未果河)¶
　　(南憲副尹公内則按臨至是聞而喜之使勉成之/於是計工集材創始於景泰四年十月初三日落)¶
　　(成於明年二月十五日不為亭而為祠堂者以先/生過化之地宜尊敬焉而不可狎也據圖肖先生)¶
　　(像冠服如宋時之舊者存其真也尹公以書來徵/予記按先生當神宗時仕於朝王安石方得君變)¶
<pb:KR2k0047_WYG_048-20b>¶
　　(法素知先生賢欲援以為助而先生初持使者節/繼為監察御史論列時政數忤安石由是屢貶黜)¶
　　(得知扶溝邑多盜嵗焚舟掠財先生捕一人使引/其類得數十軰不復根治舊惡分地以處之令常)¶
　　(挽舟為業自是邑境無盜内侍王中正以事廵歴/畿甸所至供帳競務華侈先生待之無所加卒亦)¶
　　(無他此其見於伊川所作行狀者也余觀神宗可/謂有志之主以復三代之治為務然所用乃安石)¶
　　(當先生知扶溝時安石抱負籌策己悉施行矣而/畿甸近邑寇盜之暴宦侍之横若是畧莫能弭逮)¶
　　(先生從容處置不拘常法不待聲色而咸得其當/使其得位而施之功效詎可量耶晦菴朱子云龍)¶
　　(德中正厥施斯普葢謂是矣而致堂胡氏惜漢武/帝不以待公孫𢎞之位待董仲舒古今一轍可勝)¶
　　(歎哉凡世俗之訾譏儒者率以為託諸空言未知/其見於行事何若也先生立言以明斯道固學者)¶
<pb:KR2k0047_WYG_048-21a>¶
　　(所共傳習而其行事實斯道之形見在是邑尤為/足徵而至是者可不知所矜式乎詩曰高山仰止)¶
　　(景行行止後之/君子尚盡心焉)保障二勲祠(在扶溝縣文廟西祀/前令王公廷華孝亷)¶
　　(何公岑邑明兩遭兵亂頼二公/保全士民思之建祠春秋致祭)帝堯廟(在中牟/縣西北)帝¶
　　舜廟(在中牟縣/魯村保)魯令祠(在中牟縣三異坊祀漢中/牟令魯恭明于謙詩汴水)¶
　　(滔滔不斷流魯公三異罕能儔非闗史氏傳名姓/總是蒸民自詠謳龍脊山頭懸古月海潭波裏映)¶
　　(前脩馳驅芳躅非難/事祗在丹心片片抽)河伯廟(在陽武縣西二十里/黒洋山明成化四年)¶
　　(建𢎞治三/年重脩)時公祠(在陽武縣治西明正德八年建/祀都督時源先流賊猖獗源奉)¶
　　(命追𠞰至此與賊拒/戰大破之民為立祠)百里刺史祠(在封丘縣廟岡/村元大德十年)¶
<pb:KR2k0047_WYG_048-21b>¶
　　(建祀漢徐州/刺史百里嵩)秦公祠(在封邱縣儒學西祀户部尚/書秦金明徐縉記祭法能捍)¶
　　(大患則祀之而王制亦有受成於學之文反則釋/奠於學以訊馘告詩泮水曰矯矯虎臣在泮獻馘)¶
　　(是也前河南左叅政今户部尚書鳯山秦公裒兵/鞠旅與劇賊遌最殪之封邱以奠洛師在禮封邱)¶
　　(宜有廟祠而祀宜在學宫左右先是邱民感慕功/徳創祠繪像以奉蒸嘗久矣龔君來尹兹邑復謀)¶
　　(所以廓而大之門庭堂寢百用具脩廵按御史許/君補之請縉表其事於碑以示永久武廟初閹䜿)¶
　　(專恣濁亂煽虐流毒海内羣盜竊發霸州人劉齊/等招集亡命斬竿掲木出入齊魯間有楊虎者為)¶
　　(之爪牙所過隳突殘破城邑賊殺長吏燔燒刳剔/流血成川積屍為邱兩河南北悉被蹂躪不復能)¶
　　(制逺近繹騷撼摇畿輔鉦鼔之聲震動數千里已/而長驅京洛攻延津逼封邱公時左叅藩司率先)¶
<pb:KR2k0047_WYG_048-22a>¶
　　(捍禦羣議洶洶宜宵遁以避其鋭公曰封邱扞蔽/省城吾當與之生死耳獨策馬登陴急選車徒鍛)¶
　　(矛矢申畫曹伍訓勵勇敢為抗守之具則又移書/臺臣陳説利害要駐閫帥合謀戮力相與冒鋒鏑)¶
　　(攖矢石擊賊於剷脚之野一鼔而殱其渠魁復追/至長垣捷奏天子由是賊徒駭㪚奔伏他郡勢衰)¶
　　(沮不復振逾月而竄於狼山卒以蕩平噫祭法所/謂能捍大患者非公其孰人哉當賊勢方劇郡縣)¶
　　(披靡狐䑕進退莫敢支吾至有迎降納欵者遂使/草莽逆䜿横行六州無辜之民備受慘毒當宁旰)¶
　　(食張皇邊戍僅乃克之向使典領方面宰制郡邑/得如公者分據盤錯其間式遏亂畧懲之於始葢)¶
　　(不待狼山而後息肩矣公之功於是為大廟食之/典與國咸休可也乃祀之以告來者詞曰武廟嗣)¶
　　(服昊天降疵君側弗靖寺人蔽之攘竊威福濁亂/綱紀高下臆決僭擬廟堂嚴刑峻罰動觸機罟神)¶
<pb:KR2k0047_WYG_048-22b>¶
　　(痌瘝籲階禍賈怒頟頟羣宄嘯聚驛騷封豕䝟㺄/淵藪逋逃隳突齊魯慿陵河華吞噬咆哮長驅中)¶
　　(夏屍邱血渠殘破邑居焚掠剥炙蕩為邱墟畿甸/震驚宛洛慼脅窺我延津得之詗諜顯允司徒叅)¶
　　(藩於梁秉鉞褰帷齦其披猖卓彼封邱洛邑之屏/扼其吭咽捍我要領我鍛我戈我服我矢王事孔)¶
　　(棘示以必死羣譁弗臧神機潛握遮留閫帥相為/犄角虎臣桓桓蛇矛如湍執訊獲醜截腦裂肝奔)¶
　　(潰顛踣鹿駭狼竄大憝肅清綏章有燦廼慰廼止/梁有厚喜家室謳吟荷鋤負耒梁有城隍惟公殿)¶
　　(之爾耕爾蠶惟公宴之以削以築爰卜斯室於樂/泮水作廟翼翼醴醑殽脯坎坎擊鼓稽首拜舞願)¶
　　(言多祜考茲新宫丹雘攸/崇史臣勒辭以紀膚功)漢高祖廟(在蘭陽縣同/牙城無名氏)¶
　　(詩龍飛霄漢定山河六國三秦盡倒戈/廟下兒童來往處至今猶唱大風歌)¶
<pb:KR2k0047_WYG_048-23a>¶
　歸德府¶
　　社稷壇(在府西闗商邱縣附郭從府祭寧陵縣壇/在縣西闗永城縣壇在縣北關鹿邑縣壇)¶
　　(在西門外虞城縣壇在西闗頭夏邑縣壇在西門/外睢州壇在北門外考城縣壇在西闗外柘城縣)¶
　　(壇在西/闗外)風雲雷雨山川壇(在府南闗外商邱縣附/郭從府祭寧陵縣壇在)¶
　　(城南闗大隅首永城縣壇在南闗鹿邑縣壇在南/門外虞城縣壇在南闗外夏邑縣壇在南闗睢州)¶
　　(壇在南門外考城縣壇在南/闗外柘城縣壇在南闗西)先農壇(在府城南門/外商丘縣附)¶
　　(郭從府祭寧陵縣壇在東南十里永城縣壇在東/闗迎春閣外鹿邑縣壇在城東郭外虞城縣壇在)¶
　　(城東南夏邑縣壇在城東五里店睢州壇在東門/外考城縣壇在城東南郭外柘城縣壇在東闗外)¶
<pb:KR2k0047_WYG_048-23b>¶
　　厲壇(在府城北闗門内商邱縣附郭從府祭寧陵/縣壇在縣北闗頭永城縣壇在縣北闗岳山)¶
　　(廟西鹿邑縣壇在北門外虞城縣壇在北闗外睢/州壇在北門外三里考城縣壇在城北郭外柘城)¶
　　(縣壇在北/闗舊城内)¶
　　文廟(崇祀啟孔子又另立啟聖/祠祀  聖公雍正元年奉)¶
(㫖追封祠孔子五代為王爵改名崇聖祠又學宫建名/    宦  祀名宦鄉賢祠祀鄉賢俱詳學校志各州縣)¶
　　(俱/同)忠義祠(商邱縣祠在學宫内寧陵縣祠在學宫/内永城縣祠在縣治東鹿邑縣祠在學)¶
　　(宫内虞城縣祠在學宫内夏邑縣祠在學宫内睢/州祠在學宫内考城縣祠在學宫内柘城縣祠在)¶
　　(學宫/内)節孝祠(商邱縣祠在縣城隍廟之東寧陵縣/祠在東街路北永城縣祠在學宫内)¶
<pb:KR2k0047_WYG_048-24a>¶
　　(鹿邑縣祠在學宫東虞城縣祠在縣東街夏邑縣/祠在縣治路東睢州祠在城内大街考城縣祠在)¶
　　(縣治西柘城縣/祠在城東門内)城隍廟(在府隅首西商邱縣廟在/察院西寧陵縣廟在縣治)¶
　　(南永城縣廟在縣治東南鹿邑縣廟在縣署東虞/城縣廟在縣治西夏邑縣廟在縣治西睢州廟在)¶
　　(城内大街考城縣廟在縣治/西南柘城縣廟在縣西街)闗帝廟(在府治東甕/城内祀漢忠)¶
　　(義侯雍正/元年奉)¶
(㫖追封忠義侯三代為公爵另立祠祀商邱縣附郭廟/    同寧陵縣廟在西門永城縣廟在縣治西南鹿邑)¶
　　(縣廟在北門外虞城縣廟在南闗堤頂夏邑縣廟/在北闗睢州廟在城西門内考城縣廟在城西堤)¶
　　(頂柘城縣/廟在南街)旗纛廟(永城縣廟在北闗演武場内鹿/邑縣廟在城東教場内夏邑縣)¶
<pb:KR2k0047_WYG_048-24b>¶
　　(廟在西/闗外)龍神廟(在府治雍/正五年奉)¶
(㫖京師裝塑神像各省遣官迎請崇祀商邱縣附郭廟/    同寜陵縣廟在縣西三里河永城縣廟在縣治西)¶
　　(闗鹿邑縣廟在城西虞城縣廟在縣西北夏邑縣/廟在縣北郭外睢州廟在州城東西大街考城縣)¶
　　(廟在城東郭外柘/城縣廟在西闗外)火神廟(在城内北門東商邱縣/附郭廟同寧陵縣廟在)¶
　　(太乙街永城縣廟在縣治西大街鹿邑縣廟在北/門内虞城縣廟在南闗堤頂夏邑縣廟在東闗睢)¶
　　(州廟在城西門内考城縣廟在/縣治西南柘城縣廟在縣北街)八蜡廟(在社稷壇/西南隅商)¶
　　(丘縣附郭廟同寧陵縣廟在社稷壇之側永城縣/廟在縣南闗鹿邑縣廟在城西虞城縣廟在東闗)¶
　　(堤頂夏邑縣廟在東郭外睢州廟在州城小西南/門内考城縣廟在城西郭外柘城縣廟在城東三)¶
<pb:KR2k0047_WYG_048-25a>¶
　　(里/)東嶽廟(在府東闗商邱縣附郭廟同寧陵縣廟/在縣東闗永城縣廟在縣北闗鹿邑縣)¶
　　(廟在東門外虞城縣廟在縣治東北夏邑縣廟在/東闗睢州廟在北門外考城縣廟在城東堤頂柘)¶
　　(城縣廟/在東闗)文昌祠(在府城西門内商丘縣附郭祠同/寧陵縣祠在學宫内永城縣祠在)¶
　　(縣治西南鹿邑縣祠在東門内虞城縣祠在縣治/東南夏邑縣祠在縣東郭外睢州祠在會川書院)¶
　　(内考城縣祠在學宫東/柘城縣祠在東城上)帝嚳廟(在府城西南四十/里宋開寳六年建)¶
　　(元天歴間修明正統七年重修元苑溟碑記睢陽/南四十五里有岡阜蟠踞爽塏實古高辛之墟上)¶
　　(有古城城有古丘丘之陽有帝嚳祠祠有二碑其/一宋開寶六年其一金崇慶元年聞諸故老石刻)¶
　　(尚多皆毁於金季史記云高辛地名因以為號嚳/名也載諸史牒歴代祀典可尋其殿宇嵗久圮壊)¶
<pb:KR2k0047_WYG_048-25b>¶
　　(雖嘗有修之者皆弗克就於是鄉耆張信等相協/傾貲因其故基鳩遴良材創建正殿三間基址壯)¶
　　(大棟宇宏敞輪奐炳耀聖像增新冕旒顒若仍圖/八元於東西帷幕几筵罔不畢備始構於天歴己)¶
　　(已仲秋落成於至順辛未季春叅政睢陽王公仁/齊命掌書苑溟作文以紀其實竊謂帝之徳業世)¶
　　(系廟之沿革廢興前碑考之詳甚茲不復載敬作/迎送神辭二章貽鄉人歌詠使興起敬慕之誠俾)¶
　　(無怠也辭曰帝之來兮乘蒼龍赤豹先戒兮黄羆/從衣丹霞兮烜赫佩明月兮玲瓏惟帝陟兮茂正)¶
　　(福惟帝格兮祓災凶翔龍旂兮日下渺鸞輅兮雲/中沐蘭浴華兮弱質飲芳食菲兮愚衷吹參差兮)¶
　　(奏疏越擊玉磬兮叩金鏞舞靈巫兮媚嫵奠桂酒/兮芳醲帝之來兮不來千秋萬嵗兮故宫右迎神)¶
　　(兮帝之去兮駕玉虯畢方並轄兮飛亷騶節煌煌/  捐金玦鑾&KR0938;&KR0938;兮還瓊輈惟帝福兮雨𤾉若惟)¶
<pb:KR2k0047_WYG_048-26a>¶
　　(帝威兮疵癘瘳𤣥冕拱兮豐樂翠華竦兮隱憂㪺/石泉兮清酌采澗蘋兮潔修築蘭房兮桂室張蕙)¶
　　(幌兮荃綢仁為罇兮義為俎忠為肴兮誠為/羞帝之去兮不去千秋萬嵗兮神州右送神)閼伯¶
　　廟(在府城西南四里/世稱閼伯臺是也)伊尹廟(在南陽城東/南四十五里)微子廟¶
　　(舊在府城西明天順七年徙建於儒學東南唐賈/至碑記昔者高宗既殁殷始錯命政有斁倫敗紀)¶
　　(事有梗神虐天迄於獨夫稼慝乃稔武庚不化茅/土再血𤣥烏之祀宜其忽諸噫湯之德未衰故微)¶
　　(子復興於宋矣㣲子諱啓實帝乙元子帝乙懵賢/之故而神器不集於君肅恭神人恪慎克孝才兼)¶
　　(八元之偉德首三仁之列始在擇嗣箕子贊焉尹/茲東夏周公嘉焉殁而不朽仲尼稱焉覩其進思)¶
　　(盡忠則忤主以竭諌退將保祀則全身以避難去/就生死之塗沉吟出處之域有以見聖達之情也)¶
<pb:KR2k0047_WYG_048-26b>¶
　　(若乃受為不道暴殄天物剖諫輔之心解忠良之/骨億兆墜於塗炭宗祧困於臲卼而君崎嶇險阻)¶
　　(避跡藏時免身龍戰之交解縛鷹揚之帥卒能修/復舊物統承先祀七百餘年歆我神祗非明德至)¶
　　(仁其孰能與於此於戲國之興亡不獨天命向使/帝乙捨受而立啟前箕子而後少師則文王未可)¶
　　(專征於諸侯武王未可誓師於牧野雖周公之聖/不過子産之相矣太公之賢不過穰苴之法矣是)¶
　　(太王立季歴而昌帝乙捨微子而亡成敗繫本不/其昭彰乎皇帝三十有一載予作吏於宋思其先)¶
　　(聖遺事求於故老輿人則得君之祠廟存焉盛衰/紛綸年祀超忽喬木老矣靈儀儼然檀欒茨塈者)¶
　　(月繼蘋蘩牲幣者日接何百代之後而仁風獨揚/乎留連廟庭乃作頌曰天革元命皇符在木元天)¶
　　(降災上慘下黷人怨神怒川崩鬼哭赫赫周邦如/臨深谷逷矣微子逢時顛沛居亡念存處否求泰)¶
<pb:KR2k0047_WYG_048-27a>¶
　　(諫以明節仁而逺害作誥父師全身而退龍戰於/野鳥焚其巢桓桓周王奄有商郊面縛就執牽羊)¶
　　(投庖祀商修器啓宋分茅嗟爾宋人來蘇是仰穆/如雨潤靄若春養以戴以翼是宗是長芒芒舊封)¶
　　(千載餘響我來祠廟永挹遺芬荒堦蔓草古木/重雲惆悵懐賢徘徊日曛鐫石紀徳用流斯文)孝¶
　　烈將軍廟(在府城東八十里孝烈隋人姓魏氏本/處子名木蘭亳之譙人也世傳可汗募)¶
　　(兵孝烈痛父耄羸弟妹皆稚騃慨然代行服甲胄/鞬櫜操戈躍馬而往歴年一紀閲十冇八戰人莫)¶
　　(識之後凱旋天子嘉其功除尚書不受懇奏省視/及還譙釋其戎服衣其舊裳同行者駭之咸謂自)¶
　　(有生民以來葢未之見也遂以事聞於朝召復赴/闕欲納諸宫中孝烈曰臣無嫓君之禮以死誓拒)¶
　　(之廹之不已遂自盡帝驚憫追贈將君諡孝烈土/人嵗以四月八日致祭葢孝烈生辰云徐作肅詩)¶
<pb:KR2k0047_WYG_048-27b>¶
　　(逺郭東南孝烈祠木蘭桑梓記隋時倉皇戍檄催/窮老慷慨中閨有健兒鐵甲擐來雜佩冷鸞書絶)¶
　　(去令威遲千年血食瞻/靈爽伏臘金支宛宛披)協忠廟(在府治西祀唐忠/臣張廵許逺以雷)¶
　　(萬春南霽雲姚誾賈賁配祀焉舊在南/城上明宣德年知州李志徙建今所)顔魯公祠¶
　　(在府城拱陽門外二里許隆興寺中祀唐/顔真卿明嘉靖二十九年廵按王補建)南府君¶
　　睢陽廟(在府治西祀唐南霽雲唐柳宗元碑記急/病讓夷義之先圖國忘死貞之大利合而)¶
　　(動乃市賈之相求恩加而感則報施之常道睢陽/所以不階王命横絶凶威起千祀而挺生奮百代)¶
　　(而特立者也時惟南公天賦拳勇神資機智藝窮/百中豪出千人不遇興詞鬰龎眉之都尉數竒見)¶
　　(惜挫猿臂之將軍天寳末寇劇憑陵隳突河華天/旋虧斗極之位地圯積狐狸之穴親賢在庭子駿)¶
<pb:KR2k0047_WYG_048-28a>¶
　　(陳謨以佐命元老用武夷甫委師而勸進惟公與/南陽張公廵高陽許公逺義氣懸合訏謨大同誓)¶
　　(鳩武旅以遏横潰裂裳而千里來應左袒而一呼/皆至柱厲不知而死難狼曋見黜而奔師忠謀朗)¶
　　(然萬夫齊力公以推讓且專奮擊為馬軍兵馬使/出戰則羣校同强入守而百雉齊固初據雍邱謂)¶
　　(非要害將保江淮之臣庻通南北之奏復㧞我義/類扼於睢陽前後捕斬要遮凶氣連沮漢兵巳絶)¶
　　(守疏勒而彌堅敵騎雖强頓時貽而不進賊徒乃/棄疾於我悉衆合圍技雖窮於九攻志益專於三)¶
　　(板偪陽懸布之勁汧城鑿穴之竒息意牽羊羞鄭/師之大臨甘心易子鄙宋臣之病告諸侯環顧而)¶
　　(莫救國命阻絶而無歸以有盡之疲人敵無巳之/强寇公乃躍馬潰圍馳出萬衆抵賀蘭進明乞師)¶
　　(進明乃張樂侑食以好聘待之公曰敝邑父子相/食而君辱以燕禮獨何心歟乃自噬其指曰噉此)¶
<pb:KR2k0047_WYG_048-28b>¶
　　(足矣遂慟哭而反即死孤城首碎秦庭終懵無衣/之賦身離楚野徒傷帝劍之辭至德二年十月城)¶
　　(陷遇害無傅爕之歎息有周苛之慷慨聞義能徙/果其初心烈士抗辭痛臧洪之同日直臣致憤惜)¶
　　(蔡恭於累旬朝廷加贈特進揚州都督定功為第/一等與張氏許氏並立廟睢陽嵗時致祭男在襁)¶
　　(褓皆受顯秩賜之土田葬刻鮑信之形陵圖龎德/之狀納官其子見勾踐之心羽林字孤知孝武之)¶
　　(志舉門闗於周典徵印綬於漢儀王猷以光寵錫/斯備於戲睢陽之事不惟以能死為勇善守為功)¶
　　(所以出竒以耻敵立慬以怒寇俾其專力於東南/而去備於西北力專則堅城必陷備去則天討可)¶
　　(行是故即城陷之辰為克敵之日世徒知力保於/江淮而不知功靖乎羣醜論者或未之思歟公諱)¶
　　(霽雲字某范陽人有子曰承嗣七嵗為婺州别駕/賜緋魚袋歴施涪二州服忠思孝無替負荷懼祠)¶
<pb:KR2k0047_WYG_048-29a>¶
　　(宇久逺德音不形願斵堅石假辭紀美惟公信以/許其友剛以固其志仁以殘其肌勇以振其氣忠)¶
　　(以摧其敵烈以死其事出乎内者合於貞行乎外/者貫於義是其所以奮百代而超千祀者矣其志)¶
　　(不亦宜乎廟貌斯存碑表攸託洛陽城下思鄉之/夢儻來麒麟閣中即圖之詞可繼銘曰貞以圖國)¶
　　(義惟急病臨難忘身見危致命漢寵死事周崇死/政烈烈南公忠出其性控扼地利奮揚兵柄東䕶)¶
　　(呉楚西鄰周鄭婪婪羣凶害氣彌盛長蛇封豕踊/躍不定屹彼睢陽制其要領横潰不流疾風斯勁)¶
　　(梯衝外舞缶穴中偵鈴馬非艱析骸猶競浩浩烈/士不聞濟師兵食殱馬守逾三時公奮其勇單車)¶
　　(載馳投軀無告噬指而歸力窮就執猶抗其辭圭/璧可碎堅貞不虧寇力東盡兇威西恧孤城既拔)¶
　　(渠魁受戮雷霆之誅由我而速巢穴之固由我而/覆江漢淮湖羣生咸育倬焉勲烈孰與齊躅天子)¶
<pb:KR2k0047_WYG_048-29b>¶
　　(震悼陟是元功旌褒有加命秩斯崇位尊九牧禮/視三公建兹祠宇式是形容牲牢伊碩黍稷伊豐)¶
　　(䖍䖍孝嗣望慕無窮/刋碑河滸萬古英風)五老祠(在府城垤澤門/外知州袁經建)吕司¶
　　寇祠(在寧陵縣北今/移於司馬内宅)旌忠廟(在寧陵縣東/祀唐劉昌)程沙隨¶
　　先生祠(在寧陵縣祀/宋儒程迥)䨇烈婦祠(在寧陵縣西門内/祀黄嘉猷妻李氏)¶
　　(喬文光/妻解氏)精忠廟(在鹿邑縣西門外已國朝宋犖記/臣子知有分誼而  濟不濟非所)¶
　　(計也何者利鈍成敗之數在天不可知臨變而為/所當為我之所自主也是故君父不言報稱國士)¶
　　(如是衆人亦如是臣節不問卑尊秉鈞如是一令/一尉亦如是凡以義原於天忠根於性非闗後起)¶
　　(之恩私得時遇主之感憤激昻也郡南百二十里/在唐為真源張公令此當安禄山之叛且守且戰)¶
<pb:KR2k0047_WYG_048-30a>¶
　　(百折莫可挫其鋒以彈丸之邑千百飢羸無救之/卒制狂賊數百萬之衆無有敢越此而窺江淮者)¶
　　(區區一書生安危繫天下之半如此可不謂雄哉/脫使得一旅以為聲援得一飽以延朝夕靖塵氛)¶
　　(而復社稷功豈在汾陽下哉而不然也天也公知/盡吾人事耳人盡而天不應公固無如何也天下)¶
　　(後世悲公之不幸而有知公殁寧之心乎即信大/義之有在而能如公盡分之誠乎迄今俯仰川原)¶
　　(陣雲猶結弔古之君子未有不感慨興歌求昔提/戈血戰之蹟而如或見之也矧夫春禴秋嘗載在)¶
　　(祀典與日月山河共千古者而顧客束茅尺棟以/褻之乎鹿之西門外舊有精忠祠祀公亂後傾圯)¶
　　(無存而别築小亭如笠上戊設帷以祭且四十餘/年於兹矣邑宰吕侯核其廢址而益大之捐禄糈)¶
　　(倡紳士拮据經營極丹艧之麗觀可以妥忠魂於/九地矣邑人美侯之舉礱豐碑請予識其事夫倡)¶
<pb:KR2k0047_WYG_048-30b>¶
　　(義勸忠興人心而樹風化良有司之軄也顧今福/利中於人心獨有崇佛廬飾道觀棄律令而自愚)¶
　　(耳如侯之知所務幾人與此固吾之所樂道也然/而循分自盡得䘮莫懐鹿之人士尤宜因而堅信)¶
　　(之/哉)軒公祠(在鹿邑縣/祀明軒輗)栗王祠(在夏邑縣北郭外漢/耿䕫征單于有功封)¶
　　(栗邑侯追封為/栗王因祀之)漢高祖廟(在永城縣/芒碭山鄉)宋仁宗廟(在/虞)¶
　　(城縣治/東北)三皇廟(有三一在郡西南闗一在睢州南/闗街北一在柘城縣文廟東明李)¶
　　(夢陽詩爰從開闢無三聖蠢爾生民豈至今寂寞/廟宫隨下馬遲迴天地獨沾襟縈堦藥蔓還春色)¶
　　(搖日叢蓍己暮陰悵望龍髯/心更苦白雲偏繫鼎湖心)大禹廟(在睢州北吳/公臺梁庾肩)¶
　　(吾詩金簡泥初發龍門鑿始通配天不失舊為魚/微此功林堂上偃蹇山殿下穹窿侵雲似天闕照)¶
<pb:KR2k0047_WYG_048-31a>¶
　　(水類河宫神巫導赤豹仙女擁飛鴻松龕撤暮俎/棗逕落寒叢仙舟還入鏡玉軸更乘空去國嗟行)¶
　　(邁離居泣轉蓬月起吳山北星臨天漢中申胥/猶有志荀息本懐忠待見欃槍㓕歸來樹栢桐)高¶
　　陽廟(在考城縣東/南二十里)¶
　彰德府¶
　　社稷壇(在府城東南二里安陽縣附郭從府祭湯/陰縣壇在西門外臨漳縣壇在縣城外西)¶
　　(北隅林縣壇在城外西北隅武安縣壇在北闗外/渉縣壇在縣城外北一里内黄縣壇在報成門外)¶
　　風雲雷雨山川壇(在南闗外安陽縣附郭從府祭/湯陰縣壇在南門外臨漳縣壇)¶
　　(在縣城外東南隅林縣壇在南闗外武安縣壇在/城東南渉縣壇在縣城南闗外内黄縣壇在迎薰)¶
<pb:KR2k0047_WYG_048-31b>¶
　　(門/外)先農壇(在東闗外安陽縣附郭從府祭湯陰縣/壇在東門外臨漳縣壇在縣東郊林縣)¶
　　(壇在東闗外武安縣壇在東闗外渉縣/壇在縣東門外内黄縣壇在縣東門外)厲壇(在城/北一)¶
　　(里安陽縣附郭從府祭湯陰縣壇在北門外臨漳/縣壇在北闗外林縣壇在北闗外武安縣壇在北)¶
　　(闗外渉縣壇在縣城外東北/一里内黄縣壇在北門外)¶
　　文廟(崇祀啟孔子又另立啟聖/祠祀  聖公雍正元年奉)¶
(㫖追封祠孔子五代為王爵改名崇聖祠又學宫建名/    宦  祀名宦鄉賢祠祀鄉賢俱詳學校志各縣俱)¶
　　(同/)忠義祠(安陽縣祠在學宫内湯陰縣祠在學宫/内臨漳縣祠在城南街西馬道林縣祠)¶
　　(在學宫内武安縣祠在學宫内渉縣祠/在學宫内内黄縣祠在明倫堂西側)節孝祠(安/陽)¶
<pb:KR2k0047_WYG_048-32a>¶
　　(縣祠在北門甕城内湯陰縣祠在學宫外臨漳縣/祠與忠義祠並林縣祠在城内西南隅武安縣祠)¶
　　(在縣治東渉縣祠在明倫/堂西内黄縣祠在東大街)城隍廟(在府治後安陽/縣廟在縣治南)¶
　　(湯陰縣廟在城内南街臨漳縣廟在縣治西北林/縣廟在城内西北隅武安縣廟在縣治西涉縣廟)¶
　　(在縣城内大街内黄/縣廟在縣治東大街)闗帝廟(在縣治前祀漢忠/義侯雍正元年奉)¶
(㫖追封忠義侯三代為公爵另立祠祀安陽縣附郭廟/    同湯陰縣廟在縣前臨漳縣廟在東闗外林縣廟)¶
　　(在城内十字街西武安縣廟在北闗外涉縣/廟在城南門外内黄縣廟在縣治東大街)旗纛¶
　　廟(在衛廨内東北安/陽縣附郭廟同)龍神廟(在城内西北隅/雍正五年奉)¶
(㫖京師裝塑神像各省遣官迎請崇祀安陽縣附郭廟/    同湯陰縣廟在西南柏尖山離城五十里臨漳縣)¶
<pb:KR2k0047_WYG_048-32b>¶
　　(廟在縣西北隅林縣廟在城外西南五里武/安縣廟在縣東闗涉縣廟在縣城外會裡村)火神¶
　　廟(在南闗來鶴樓北安陽縣附郭廟同湯陰縣廟/在南門裡臨漳縣廟在南闗外林縣廟在南闗)¶
　　(外武安縣廟在縣治東/内黄縣廟在縣治南)八蜡廟(在城南闗安陽縣/附郭廟同湯陰縣)¶
　　(廟在城内東南隅臨漳縣廟在城東南山川壇右/林縣廟在東闗外武安縣廟在南闗外渉縣廟在)¶
　　(縣城北十五里内/黄縣廟在西門外)東嶽廟(在城南安陽縣附郭廟/同湯陰縣廟在東門外)¶
　　(臨漳縣廟在縣治西北武安縣廟在縣東北渉縣/廟在縣西清涼村三里内黄縣廟在東門廂中街)¶
　　(北/)文昌祠(安陽縣祠在縣學宫明倫堂東湯陰縣/祠在學宫内臨漳縣祠在縣城東南林)¶
　　(縣祠在學宫内武安縣祠在學宫前渉縣祠/在縣城内西南内黄縣祠在大成殿東南)帝堯¶
<pb:KR2k0047_WYG_048-33a>¶
　　廟(在府城西六十里/有金趙秉文碑)河亶甲廟(有二一在府治東/南一在臨漳縣東)¶
　　(昔殷王河亶甲建都/於相故立廟祀之)孝文帝廟(在府城北大孟村/後魏孝文帝南征)¶
　　(駐蹕於此後/人立廟祀之)藺上卿祠(在府城西黄口村祀趙上/卿藺相如每嵗有司致祭)¶
　　西門大夫廟(在府城北祠魏西門豹齊天保間建/明𢎞治七年廵撫都御史徐恪檄有)¶
　　(司以史起附食知府馮/忠題曰鄴二大夫祠)欒尚書廟(有二祀漢欒巴/一在府城東四)¶
　　(十里永和鎮一在内黄縣西四十里伏㤙渡塚上/按巴魏郡内黄人博覽經典性質直順帝時以望)¶
　　(擢星郎四遷桂陽太守七年以病辭拜遷光禄大/夫與杜喬等八使廵行州郡徵拜尚書以上書諫)¶
　　(起憲陵侵毁小民墳塚下獄抵罪禁錮還家陳蕃/竇武秉政召拜議郎蕃武為宦官所害巴上書切)¶
<pb:KR2k0047_WYG_048-33b>¶
　　(諫理其寃帝怒下詔切責収付廷尉巴/自殺還葬有司嵗以八月十八日致祭)尉遲公廟¶
　　(在府治東北嵗以七月十二日有司致祭唐顔真/卿記有周上柱國公河南尉遲迥字薄居羅代人)¶
　　(也與魏同祖乃胙嶽濵因部立家遂雄荒服父侯/而尚太祖姊昌樂大公主贈太傅長樂郡公秉操)¶
　　(中和率心純嘏無命蚤世公一嵗而孤天授禮樂/神資文武合乾元昴宿之祉得雲中金陵之氣禀)¶
　　(昌樂胎敎之徳聞長樂庭訓之㫖覩時俯仰與道/周旋大統初仕魏㪚騎侍郎歴大丞相帳内都督)¶
　　(尚魏金明公主封西都縣侯亳社未遷夫人主饋/虞賔載祀茅土増封四年進爵為公轉車騎將軍)¶
　　(領侍中尚書僕射珮倚兼璽劒横重紱元戎載警/端揆允釐十六年拜大將軍時侯景詐梁蕭紀叛)¶
　　(蜀委公以上國之甲靖偏方之盜假公以垂天之/翼虞鷇中之翰公於是承廟算出鋭師張我軍三)¶
<pb:KR2k0047_WYG_048-34a>¶
　　(覆之勢踵敵人七擒之跡宵加庸蜀城守皆降詔/公兼益梁等十八州諸軍事益州刺史公孝思不)¶
　　(匱色養有違公主春秋既高西南夷威襄允治自/家刑國重荷溫凊之詔飲至書勞仍頒衮冕之錫)¶
　　(旌其伐也改寧蜀郡公中領軍綱弟因兄寵安國/公順子策父勲豈獨長安置郊勞之禮成都刋徳)¶
　　(政之頌周之興也授小宗伯督隴右十二州后禝/仕虞且尊君命伊尹去夏未虧臣節陶唐之美無)¶
　　(易至公進封蜀國公邑萬户統秦渭文康十四州/軍事累遷大司馬册太師加上柱國師傅之地非)¶
　　(賢不居軍國之重惟士是寄俄拜大右弼又拜大/前疑將付安危授相州總管宣皇晏駕周鼎方移)¶
　　(晉京上流非無陶侃魏庭舊吏尚有王陵是年京/師將徵公公以隋公當權辭不代乃自稱大總管)¶
　　(承制置官司諸吕擅朝幾亡劉氏新都納女竟覆/漢宗公子魏安公沁東之敗也公緑巾尚整猶背)¶
<pb:KR2k0047_WYG_048-34b>¶
　　(城請戰黄龍既潰則登樓自裁公匪圖全誓將死/難不憚征繕以勸事君恒畢心而禦侮因見危而)¶
　　(授命嗚呼夀在黄髮位為元輔生不敢齒殁有疑/年史之闕文非古也公凡事二代易九朝内設傅)¶
　　(師歴職二十四外建侯伯撫封五十六五増邑六/徙封忠不辱隋節能奉上唯幼孫獲宥而門子從)¶
　　(事唐武德中朝制改葬飾終追舊國禮缺於曩日/表墓思人大澤流於異世開元丁丑嵗上選建衆)¶
　　(哲輯寧庻邦相刺史張公嘉祐先相國河東恭肅/公之介弟作時膏雨為廟瑚璉立朝則兼掌廵檄)¶
　　(佐郡則預叅師律至於是邦也敎以肅政以清起/忠貞之廟制享獻之儀初公之下車問俗而郡稱)¶
　　(多祟公曰匹夫匹婦强死者猶能為厲况蜀國公/言足昭行可則大象之際獨為純臣毁家紓國既)¶
　　(書於直史蕰藻潢汙未浮於前代二千石既荷重/禄闕修殷薦其取戾也宜哉我是用發私藏之俸)¶
<pb:KR2k0047_WYG_048-35a>¶
　　(則崇宫壯構轉他山之石則豐碑頌成陵谷不遷/外載洪烈其辭曰天臨有周誕赫元輔屏内藩外)¶
　　(經文緯武隱若長城闞如虓虎功縣日月聲葢寰/宇甥舅之國君親是輔統蜀制梁督隴蒞兹天命)¶
　　(假易姦臣不祇憑陵女徳暴蔑京師我圖匡救三/方奮紏緑巾始繫黄龍失守精貫天地義伏羣醜)¶
　　(節著城全死而不朽皇唐御歴景命有融賜縑改/葬懋烈昭忠鄴有賢守是為張公馨香明徳乃建)¶
　　(閟宫閟宫有侐乃建豐碑豐碑有崱妖/孽遂止幽明載色戬榖無戲享祀不忒)韓忠獻王¶
　　廟(在府治東南畫錦坊祀宋丞相韓/琦嵗以七月初二日有司致祭)胡文靖公祠¶
　　(在府城西郭祀元胡祇遹/彰徳監尹托里巴哈建)崔文敏公祠(在府治南/豐安巷祀)¶
　　(贈禮部尚書崔銑明嘉靖二十二年建明葛守禮/記崔文敏公諱銑字仲鳬别號後渠仕至南京禮)¶
<pb:KR2k0047_WYG_048-35b>¶
　　(部右侍郎奉表入賀歸途以疾乞休卒於家訃聞/上悼之贈南京禮部尚書諡文敏葬祭如例其舊)¶
　　(從遊若都憲賈公啟劉公訒趙公錦太常胡公經/郎中王君與齡余君蔭緒陳君昌積僉憲章君甫)¶
　　(知州王汝礪氏王同氏知縣張頤氏韓梓氏吕調/音氏若干人咸寓書相弔天不憗遺老太山其頺)¶
　　(實茲永懐將非祠祀不可乎遂共謀捐資寄在鄴/者俾事事鄴士張秀輩告兹經始於郡守高子鸞)¶
　　(高子曰文敏公昭代之名士也懿範淑軌若人可/依豈獨居門下者私祠乃以事達之廵撫都憲李)¶
　　(公宗樞廵按侍御楊公勉學俾余議狀余嘗聞公/在翰林時逆瑾擅權虐焰炙手凡百僚伏謁公身)¶
　　(挺不從瑾銜之出為南京吏部主事夫權姦得肆/黨附成之使舉朝若公瑾姦曷與成哉又嘗聞為)¶
　　(南司丞議時事與當路不合上疏乞辨忠邪遂乞/解任得請浩然而歸退以明義一時依阿淟涊冒)¶
<pb:KR2k0047_WYG_048-36a>¶
　　(寵嗜進者有汗顔矣迨余倅彰德公適林居見其/以恩義睦族黨以禮化俗以道佑啟後學而其在)¶
　　(父子夫婦之喪必以制閉闗謝跡若將終身而途/當要衝至者若不能見見者若不能去與論往事)¶
　　(得失前人是非莫不曉暢原本而卒有折衷方今/利達則絶口不及雖問之亦不應鴻㝠之羽可用)¶
　　(為儀於公有焉若夫奥學淵識發為文章與左邱/明司馬子長相埒而尤獨深於道故久馳聲海内)¶
　　(人人能知而言之也晚年上用薦者交章特起為/太子少詹事未及轉前職初當署篆言者指句容)¶
　　(朱家巷為皇祖墳墓太祖不自以為親後百七十/餘年孰從辨之失正非小誤也公駁為罔事乃寢)¶
　　(此不可永戒妄作者哉公平生立徳立言所謂不/朽者固不俟祠之有無然生而為國之紀士類所)¶
　　(欽則殁而不往繫人之衷於無窮者在兹俎豆祀/之可於是二公曰俞遂&KR0702;府以公門人所寓六十)¶
<pb:KR2k0047_WYG_048-36b>¶
　　(金易地一區官給建宇費或有聞之趙國王者王/雅重公乃曰故知文敏公當祀然即為宇不稱亦)¶
　　(非所以祠也與弟江寧郡王各助貲若干得善地/於豐安里為堂三楹室六楹重門庖庫悉備是年)¶
　　(仲冬工告成事葢與宋忠獻祠相望云董工者為/郡貳隆文良氏高子曰不有記述奚示來兹請遂)¶
　　(紀之廼具事之所以俾識嵗月而系之辭曰太行/嶙峋兮漳衛交津鬰為靈氣兮間生哲人前有忠)¶
　　(獻兮定策秉鈞後有文敏兮國蔡儒珍一德咸有/兮幽結為鄰嵗時陟降兮異室同神天長地久兮)¶
　　(享祀無湮千嵗萬/載兮視此貞珉)郭文簡公祠(在府治北祀/大學士郭朴)殷四¶
　　忠臣廟(在湯陰縣西鹿樓社祀/殷微子比干箕子膠鬲)周文王廟(在湯陰/縣北八)¶
　　(里羑里城内昔文王演易之所後人因建廟焉嵗/時有司致祭三嵗以遣使祭享元郝經碑記相之)¶
<pb:KR2k0047_WYG_048-37a>¶
　　(南屬邑曰湯陰去朝歌五十里而逺故殷紂畿内/地也湯陰之北道右有古城圮覆之餘猶峻絶屹)¶
　　(然以其隘小而逼故土實其中畿與堞平乃紂拘/文王羑里之庫也前有文王廟祗存數楹一碑斷)¶
　　(碎不可讀然過者遥望必披荆棘拜謁咨嗟而去/莫不尤紂之兇閔聖之厄於是屬諸相臺總管蕭)¶
　　(侯使新其廟以朂斯民善善惡惡之心重為序事/曰昔有殷既錯天命受流毒逞戾殺九侯醢鄂侯)¶
　　(西伯聞而竊嘆怒而拘之羑里西伯乃推天命衍/卦觀象繫辭設戒恭畏警省益篤臣節七年諸侯)¶
　　(皆從之而受始歸之於是天下不直受而共起亡/殷嗚呼三分天下有其二以服事殷而不貳七年)¶
　　(拘繫畏罪自責不校以憂患作易反身修德而不/怠此文王之所以聖也或謂文王在羑里使閎夭)¶
　　(太顛等以賂悦受而獲免及受命稱王者皆妄説/也若然則於天下有意於得失非所以為聖也韓)¶
<pb:KR2k0047_WYG_048-37b>¶
　　(文公作拘幽操謂為臣罪當誅兮天王聖明可謂/知聖人之心矣銘曰嶪嶪狠土兮至今崔嵬適以)¶
　　(彰聖德兮驅天下之歸易之多戒辭兮憂世之衰/而繩己之違不入於朝歌兮吁嗟乎羑里之祠周)¶
　　(雖舊邦其命維新/廟其可不新兮)張騫廟(在湯陰縣東三十里/祀漢博望侯張騫)嵇¶
　　侍中廟(在湯陰縣城西南祀晉侍中嵇紹宋治平/中建有司嵗以十二月十五日致祭宋韓)¶
　　(琦記夫以忠事君人臣之常分也然遭大變臨大/節或中無所主為禍福所動以茍一時之生而貽)¶
　　(萬世之戮者多矣若鼎鑊在前鋒刃加己能挺然/知義之所在分固當耳輕其命若鴻毛然卒死而)¶
　　(不顧者幾何人哉惟晉侍中太尉忠穆嵇公則其/人也方恵帝昏弱諸王肆亂各萌僭奪以相屠害)¶
　　(故帝之北征也公馳赴行在力當國難而成都王/潁以兵犯乘輿衛從奔㪚獨公端冕侍側以身捍)¶
<pb:KR2k0047_WYG_048-38a>¶
　　(帝至血濺御衣以殞嗚呼公之知義明分可謂處/得其宜而不為難也其大忠偉節赫然與日月争)¶
　　(光崒然與山岳争高天地不窮而公之名亦不窮/矣宜乎百世之下有國家者欽遺烈想餘風置祠)¶
　　(奉祀永久而不絶也相之湯陰公死難之地有廟/在焉前之為邑者不知追顯忠義為政所先因循)¶
　　(不葺底於大壊今令張君𢡟首拜祠下觀其隳敝/之甚驚嘆曰兹不職之大者也亟舉公事迹與夫)¶
　　(朝廷崇祀之意諭於邑民民皆忻然願共力以完/之令乃寛與之約聽自營辦不數月而祠宇一新)¶
　　(於是民亦知夫士大夫之忠於國者雖死於不幸/後世必載祀典嚴廟貌奉事尊仰之如此皆思勉)¶
　　(而為善自一邑推一郡由一郡而推諸四方則其/為勸也豈小補哉廟完具書來告以余為文請勒)¶
　　(諸石願志本末噫忠義之心人皆有之但勉而不/力執之不固遂不至於古人余亦勉而為者跂忠)¶
<pb:KR2k0047_WYG_048-38b>¶
　　(穆之風尤寤寐以自激文/雖甚陋惡敢吝而不書)岳忠武王廟(在湯陰縣/治西南)¶
　　崔令祠(祀唐崔珏在/臨漳縣北)湯王廟(有三一在林縣南闗/金大中間建一在渉)¶
　　(縣龍山社金大定間建一在内黄縣天一村金/時建明嘉靖六年知縣張古復移建於楚王鎮)杜¶
　　太尉廟(在林縣北祀/漢太尉杜喬)郭孝子廟(在林縣北祀漢孝/子郭巨元至正十)¶
　　(六年建明洪武/二十三年重修)高文忠公祠(在林縣西南新安社/元至元間建祀彰德)¶
　　(總管高鳴鳴有倡明經/學之功故邑人立祠)武安君廟(在武安縣西闗/祀秦將白起)¶
　　郭忠襄公祠(在武安縣治西祀/户部尚書郭資)李衛公廟(在涉縣/符山社)¶
　　(祀唐衛國/公李靖)商中宗廟(在内黄縣西南二十里/塚上宋開寳七年建)二王¶
<pb:KR2k0047_WYG_048-39a>¶
　　廟(在内黄縣西五十里羲之獻之二/廟南北相距僅二里許不詳其因)顯靈王廟(在/内)¶
　　(黄縣永豐里祀唐/李靖滑縣亦有)金龍四大王廟(祀宋會稽謝緒/臨河州縣多有)¶
　衛輝府¶
　　社稷壇(在府城南闗及縣附郭從府祭新鄉縣壇/在西門外輝縣壇在西門外小街路南獲)¶
　　(嘉縣壇在揆文門外洪縣壇在縣城外西北延津/縣壇在縣城西北濬縣壇在北闗外滑縣壇在西)¶
　　(門外鯀/堤上)風雲雷雨山川壇(在府城南闗外汲縣附/郭從府祭新鄉縣壇在)¶
　　(南門外輝縣壇在南闗東街獲嘉縣壇在廣暉門/外淇縣壇在縣南里許官道西延津縣壇在城東)¶
　　(南濬縣壇在南門外/滑縣壇在南門外)先農壇(在城南三里堡汲縣/附郭從府祭新鄉縣)¶
<pb:KR2k0047_WYG_048-39b>¶
　　(壇在東門外輝縣壇在東闗獲嘉縣壇在縣東闗/外淇縣壇在縣城東北二里官道東延津縣壇在)¶
　　(城東南濬縣壇在東闗/外滑縣壇在東門外)厲壇(在北闗汲縣附郭從/府祭新鄉縣壇在北)¶
　　(門外輝縣壇在城北二里獲嘉縣壇在縣城外正/北淇縣壇在城北一里延津縣壇在城東北濬縣)¶
　　(壇在北闗外滑/縣壇在東門外)¶
　　文廟(崇祀啓孔子又另立啟聖/祠祀  聖公雍正元年奉)¶
(㫖追封祠孔子五代為王爵改名崇聖祠又學宫建名/    宦  祀名宦鄉賢祠祀鄉賢俱詳學校志各縣俱)¶
　　(同/)忠義祠(汲縣祠在學宫内新鄉縣祠在縣治東/輝縣祠在學宫内獲嘉縣祠在學宫内)¶
　　(淇縣祠在學宫前延津縣祠在學宫西/南濬縣祠在學宫内滑縣祠在學宫内)節孝祠(汲/縣)¶
<pb:KR2k0047_WYG_048-40a>¶
　　(祠在學宫内新郷縣祠在西街北隅輝縣祠在縣/署西獲嘉縣祠在承恩門内洪縣祠在縣城大街)¶
　　(延津縣祠在縣治東南濬縣祠/在縣治東滑縣祠在北門内)城隍廟(在府治東/北汲縣廟)¶
　　(在治東新郷縣廟在昭格街輝縣廟在縣署西𫉬/嘉縣廟在廣暉門内淇縣廟在縣治西南隅延津)¶
　　(縣廟在縣治西濬縣廟在/南闗滑縣廟在縣治東)闗帝廟(在玉虹橋北祀/漢忠義侯雍正)¶
　　(元年/奉)¶
(㫖追封忠義侯三代為公爵另立祠祀汲縣附郭廟同/    新鄉縣廟在崇化街輝縣廟在東甕城内獲嘉縣)¶
　　(廟在城内折桂街淇縣廟在城内作新街南延津/縣廟在縣治東南濬縣廟在西門内滑縣廟在南)¶
　　(門/内)旗纛廟(在演武場内汲縣附郭廟同濬縣/廟在東闗外滑縣廟在東門外)龍神¶
<pb:KR2k0047_WYG_048-40b>¶
　　廟(在北闗雍/正五年奉)¶
(㫖京師裝塑神像各省遣官迎請崇祀汲縣附郭廟同/    輝縣廟在縣署西獲嘉縣廟在廣暉門外淇縣廟)¶
　　(在縣西南蒼峪山延津縣廟在縣治東/南濬縣廟在大坯山滑縣廟在縣北)火神廟(在/正)¶
　　(陽門三橋南汲縣附郭廟同新鄉縣廟在北門外/輝縣廟在南甕城獲嘉縣廟在縣署西淇縣廟在)¶
　　(縣北闗延津縣廟在縣治西南濬/縣廟在南闗外滑縣廟在南門内)八蜡廟(在南闗/汲縣附)¶
　　(郭廟同新鄉縣廟在臨川街輝縣廟在東闗中街/獲嘉縣廟在縣南淇縣廟在縣北三里延津縣廟)¶
　　(在城南大覺寺西濬縣廟/在南闗滑縣廟在西門外)東嶽廟(在東闗汲縣附/郭廟同新鄉縣)¶
　　(廟在東闗獲嘉縣廟在承恩門外淇縣/廟在縣城北二里滑縣廟在縣東門外)文昌祠(在/城)¶
<pb:KR2k0047_WYG_048-41a>¶
　　(隍廟内汲縣附郭祠同新郷縣祠在縣西街輝縣/祠在縣署西獲嘉縣祠在廣暉門外淇縣祠在縣)¶
　　(東南隅延津縣祠在學宫内濬縣祠/在北闗滑縣祠在城内魚化街東)黑龍神廟(在/府)¶
　　(城西廟前有潭相傳龍潛其中禱雨輙應明/洪武初建嵗以三月二十一日本府致祭)蒼峪¶
　　龍王廟(在府城西北蒼峪山禱雨輙/應明萬厯間知縣趙世徳建)殷太師廟(在/府)¶
　　(城北十五里祀殷太師比干魏文帝時建唐貞觀/中修葺明洪武四年重建明蕭良冇碑記余讀史)¶
　　(至殷少師比干死事而惻然悲之也夫仁固有不/必以殺身成節固有不必以殉生著者惟其心焉)¶
　　(止耳必以殺身成仁殉生著節也若比干者可悲/哉李氏子之説曰微子去之利而不貞比干諫而)¶
　　(死貞而不利而蘇明允亦云儀秦者有其術無其/心比干者有其心無其術甚哉其説之&KR0579;也此説)¶
<pb:KR2k0047_WYG_048-41b>¶
　　(行世乃有以私心疑干者曰微箕不均貴戚乎可/以去則去可以奴則奴計不出此而輕以片言觸)¶
　　(禍無益人國祗貽其主以殺直臣之名過矣惡是/何言也是何言也此又與於偷生惜死為人臣而)¶
　　(懐二心之甚者也夫臣同也而疏戚殊爵同也而/委任殊時同也而彼此先後殊可執一校邪殷徳)¶
　　(且哀獨夫正稔情闗休戚身繫安危當是時所恃/者獨三子耳微而去以慮宗社箕而奴以圖後功)¶
　　(干不以此時極諫而安所慮且圖哉諌干職也亦/干意也諫而死非干所知也及其怒出不測禍成)¶
　　(剖心干以為吾得死所然猶覬夫天未厭殷紂或/悔禍幡然而悟悟而改葢愆增美吾且含笑九泉)¶
　　(一死庸傷乎即不然昌言論列慷慨就義庻幾哉/有面目見六七君地下故夫比干之心所以異於)¶
　　(人者非七竅之異異乎偷生異乎惜死異乎為人/臣而懐二心者也古之時有貞而不利者伯宗是)¶
<pb:KR2k0047_WYG_048-42a>¶
　　(巳有其心無其衛者鬻拳是巳有貽其君殺直臣/之名者洩冶是己干若是班乎嗟嗟宇宙萬形斯)¶
　　(須磨滅所恃以蔽天壤貫日星愈乆而彌章者獨/此為子死孝為臣死忠一念耳比干以前仗節死)¶
　　(義之士靡得而記云干而後彰彰較著若屈左徒/死楚伍相國死吳岳將軍文丞相死宋于肅愍楊)¶
　　(忠愍死昭代雖其遇闇遭讒抗疏任事不必同其/心可以蔽天壤貫日星一也而余周覽㝢内諸君)¶
　　(子枌揄故里率有祠黝堊爽塏嵗時瞻拜烈氣凜/凜如生表義㮣於九泉示芳規於百世而干墓在)¶
　　(衛輝郡汲縣距縣署廿里而近其廟貌獨荒頽不/可目葢自魏孝文肇之唐太宗新之我國家正統)¶
　　(𢎞治嘉靖間再葺之今且百年毋乃世代遼逺未/遑興廢守土之臣庸得辭其責乎萬厯四年太守)¶
　　(潞安暴公取前後詞人文藝裒刻成編名曰精忠/錄用意斯以勤矣後十年而太守紹興周公睹廟)¶
<pb:KR2k0047_WYG_048-42b>¶
　　(址嘆曰譬則世族然環堵蕭蕭不蔽風雨則何以/文獻為而又會嵗大祲道殣相望公又慨然思曰)¶
　　(興營役以捄荒古之人非歟於是請於當道亟下/令伐材木儲甃石庀經費計傭直民謹趨惟恐後)¶
　　(是嵗饑而不害夫干也不能以其言悟闇主而數/千載之後猶能以其靈活瑣尾小民於萬一不亦)¶
　　(愉快哉君子謂周公此舉可以觀政矣廟之中為/殿為門為廊為齋堂者若干楹一撒而新之内外)¶
　　(周垣以丈計者七百悉易土以石費取諸嵗餘祭/銀併捐助者經始於乙酉之春落成於丁亥之秋)¶
　　(周公名思宸别號敬吾浙之餘姚世家舉隆慶/辛未進士餘各因事有勞者具在碑陰不具書)三¶
　　仁祠(有二一在府學東/一在淇縣治南)姜太公廟(有三一在府城/西南一在府城)¶
　　(西北一在新/鄉縣東北)老子祠(在府城西魏鎮西將軍/亷侯建鐫石為像祀之)衛康¶
<pb:KR2k0047_WYG_048-43a>¶
　　叔祠(在府治南鎮衛門内武公祠左/明萬厯十三年知府周思宸建)蘧大夫廟(在/府)¶
　　(城北三十里因墓/而建祠衞大夫瑗)張騫廟(在府/城北)崔令祠(有二一在/府城西一)¶
　　(在新鄉縣西祀/唐衛縣令崔珏)王文定公祠(在汲縣治後/祀元王惲)王太守¶
　　祠(在府城西北隅祀/元衛輝守王昌齡)河瀆神廟(在舊胙城縣東南/明正統十四年建)¶
　　慕容德廟(在汲縣東三十五里龎固/社舊胙城内西南圯於河)湯王廟(有二/一在)¶
　　(新鄉縣北門内一在/獲嘉縣南小程社)文王廟(在獲嘉縣/東南五里)武王廟(在/獲)¶
　　(嘉縣東北/同盟山)箕子廟(在淇縣治南唐柳宗元碑記凡/大人之道有三一曰正䝉難二)¶
　　(曰法授聖三曰化及民殷有仁人曰箕子實具茲/道以立於世故孔子述六經之㫖尤殷勤焉當紂)¶
<pb:KR2k0047_WYG_048-43b>¶
　　(之時大道悖亂天威之動不能戒聖人之言無所/用進死以併命誠仁矣無益吾祀故不為委身以)¶
　　(存祀誠仁矣與亡吾國故不可且是二道有行之/者矣是用保其明哲與之俯仰晦是模範辱於囚)¶
　　(奴昏而無邪隤而不息故在易曰箕子之明夷正/蒙難也及天命既改生人以正乃出大法用為聖)¶
　　(師周人得以序彛倫而立大典故在書曰以箕子/歸作洪範法授聖也及封朝鮮推道訓俗惟德無)¶
　　(陋惟人無逺用廣殷祀俾夷為華化及民也率是/大道聚於厥躬天地變化我得其正其大人歟於)¶
　　(乎當其周時未至殷祀未殄比干己死微子巳去/向使紂惡未稔而自斃武庚念亂以圖存國無其)¶
　　(人誰與共理是固人事之或然者也然則先生隠/忍而為此其有志於斯乎唐某年作廟汲郡嵗時)¶
　　(致祭嘉先生獨列於易象作是頌云䝉難以正授/聖以謩宗祀用繁夷民其蘇憲憲大人晦顯不渝)¶
<pb:KR2k0047_WYG_048-44a>¶
　　(聖人之仁道合隆汚明哲在躬不陋為奴冲讓居/巳不盈稱孤高而無危卑不可踰非死非去有懐)¶
　　(故都時詘而伸卒為世模易象是列文王為/徒大明宣昭崇祀式孚古闕頌辭繼在後儒)衛武¶
　　公廟(在淇縣西山内三十里明正德間建嘉靖間/修明張璧詩昔聞淇澳水今過武公鄉清逺)¶
　　(雲沙浄幽深草樹荒篔簹常夢竹蘋/藻未登堂睿聖名千古高風耿不忘)周府君祠(在/淇)¶
　　(縣治西北/祀元周惠)衛源神廟(在輝縣百泉之上肇建於隋/稱靈源公宋宣和間封威惠)¶
　　(王元至元間封洪濟威惠王明洪武初改稱衞源/之神冇司嵗以四月八日致祭嘉靖三十三年廵)¶
　　(撫御史霍/冀重修)晉祠(在輝縣/治西南)風伯廟(在輝縣西/北五十里)七賢祠¶
　　(在輝縣北十里晉嵇康阮籍阮咸山濤向秀劉伶/王戎七人為竹林之遊當時號稱竹林七賢邑人)¶
<pb:KR2k0047_WYG_048-44b>¶
　　(立廟/祀之)先賢祠(在輝縣蘇門山百泉書院内祀周惇/頤程顥程頤邵雍張載司馬光朱熹)¶
　　(吕祖謙張栻許衡配以/姚樞竇黙凡十有二賢)耶律丞相祠(在輝縣西北/祀元耶律楚)¶
　　(材元王博文記究觀載籍遐考往哲或有德而不/得其位或有位而不得其君或得其君而不遇其)¶
　　(時或遇其時而柄用不久致功業無聞名聲鬰閼/者可勝數哉若夫負經世之志事有為之主遇可)¶
　　(行之時居久任之位諫行言聽膏澤浹於天下為/當代佐命元臣者其惟先正中書令耶律公乎公)¶
　　(遼太祖長子東丹王諡讓皇帝之八世孫金道陵/朝尚書右丞文獻公之季子字晉卿不書名尊大)¶
　　(臣也人品瓌瑋器宇宏博六經諸子之書百家衆/流之學莫不該貫尤邃於天文星厯壬遁卜筮之)¶
　　(術進修逺業詎興徒老之嗟陸沉下僚以待可乘/之會惟后非賢不乂太祖皇帝雅聞公名徵詣行)¶
<pb:KR2k0047_WYG_048-45a>¶
　　(在相見恨晚一之日束帛加璧二之日黄金百鎰/夜半前席晝日三接乃其常也從上之西征也禡)¶
　　(牙之際雨雪三尺上以問公對以必克之象庚辰/冬大雷上問何徵對以梭里檀死於中野皆如其)¶
　　(言又囘鶻司天奏五月朢月蝕公曰不蝕及期果/然後一年公奏十月朢月蝕囘鶻奏不蝕至其夜)¶
　　(果蝕八分自時厥後凡天動星變伐叛取國莫不/咨諏休咎之應罔有差忒上嘗語侍臣云公天上)¶
　　(事尚知况人間事乎又嘗謂太宗曰天以此公賜/我家爾後庻政當悉委之如魏道武之得崔浩遼)¶
　　(太祖之得韓延徽亦不是過所以著此者見公得/君信任所以然也國俗禀朔漠雄强之氣統狼虎)¶
　　(必勝之師天威所臨罔不振蕩糜滅公每以救人/命為已任至東印度鐵門闗得能語之獸上怪其)¶
　　(異召公問之公對以此獸名甪端出見則主天降/嘉祥於國家欲陛下之神武不殺也於是旁近數)¶
<pb:KR2k0047_WYG_048-45b>¶
　　(國舍而不伐詔即日班師神道救人權輿於此聞/燕薊留後嘗私怒殺人以車載其首者公惻然憫)¶
　　(之曰不意法之弊一至於此遂奏下令凡應死者/申朝待報自是郡國諸侯不敢擅殺矣其扈從太)¶
　　(祖之渡河也汴京旅拒日久城且潰近臣奏國有/常制悉當屠滅上將從之公百方諌止之曰所以)¶
　　(争天下本為土地人民也得地而無民將焉用之/公以百色工匠三敎醫卜衣冠旅屬如養蠶絡絲)¶
　　(之類各奏其必用之具區别有方詔皆從其請仍/令各路有司給農種房舍以均贍之公又建白除)¶
　　(藏逃之禁著恩養之令平民免連累之辜逋亡無/餓殍之患矣陜洛洞穴之民畏死不敢出公奏命)¶
　　(給百旗以招徠之山外二十餘州未降奏恩詔以/貰死國家所以無亡鏃之費悉舉而有之仁人之)¶
　　(言其利溥哉乙未括户之後如宅外寄留之驅户/准公奏籍既定悉免為民諸如此類計其所全活)¶
<pb:KR2k0047_WYG_048-46a>¶
　　(何啻百千億萬人乎老氏曰天將救之以慈衞之/其後以户為户破折丁為户之説収宣課以供國)¶
　　(用塞中原止可牧馬之説本息相侔止債家徵羊/羔之利盜無顯迹革事主虛報之償繭絲則户止)¶
　　(一斤田租則畞止三升商税則三十之一迄今以/為制者也括户以後民多逃亡各路申聞公奏免)¶
　　(三十餘萬户减租賦三之一以戊戌旱蝗奏免當/年差税又奏軍民各異兵不與民賦民不與兵役)¶
　　(迄今以為利者也而又止漢地拘牝馬之請止天/下刷室女之請約法十八章以範民陳財務十策)¶
　　(以立政皆施行之太祖皇帝謂天以公賜我者豈/徒然哉其餘損益合節變化應時樞機周宻品式)¶
　　(備具秉鈞輔二十年天下受其賜者不可縷數四/時之序功成者去公既薨謝之後柄政者雖欲繼)¶
　　(公經綸之規模難己春秋傳曰太上立德其次立/功其次立言是之謂不朽若公者可謂不朽矣祭)¶
<pb:KR2k0047_WYG_048-46b>¶
　　(法曰法施於民以勞定國能禦大災能捍大患則/祀之若公者可謂宜祀矣詩曰有斐君子終不可)¶
　　(諠兮若公之盛德至善天下之民豈能忘之也汲/郡共山百泉安樂窩州民於此搆祠宇塑公像而)¶
　　(祀之舊矣至元辛亥之春公之孫希逸為本道憲/使奠拜祠下睹其榱棟敧傾階基圯裂神儀暗翳)¶
　　(慨然嘆曰吾祖功存王室澤在斯民而祠弗稱旌/紀寂寥乃命敞其廟貌新其像設伻來寓書以祠)¶
　　(祀見屬傳文謂善化一鄉智効一官者猶且碑去/思而頌遺愛若公之功德雖黄童白叟皆能頌而)¶
　　(歌舞之况秉筆之士當簡淇園之竹墨百泉之波/大書特書而不已者豈有愧辭乎至於興禮樂立)¶
　　(制度恤刑罰定官制建國家萬世憑藉扶持之基/者皆不暇著著其實惠之在民之不忘者以昭示)¶
　　(永久公之子中書左丞相名鑄字成仲希逸丞相/之第九子也其餘諸子布列臺閣寺監皆有能官)¶
<pb:KR2k0047_WYG_048-47a>¶
　　(聲公平生所積宜其有後如此也莊子謂九萬里/風斯下者以其所積之厚也其流慶方隆而昌乎)¶
　　(銘曰阿衡佐商爰陟成湯尚父作周涼彼武王蕭/張輔漢房杜相唐聖賢相逢治具畢張以奠人極)¶
　　(以維乾綱惟中令公異世同方巍巍明堂公為棟/梁浩浩巨川公為舟航興邦有言制國有章民方)¶
　　(仆僵公生不傷民方告饑公食糗糧民方號寒公/衣襦裳既死而生既賤而良民戴公恩天地莫量)¶
　　(尸祝社稷未稱報償百泉之旁蘇門之陽有赫者/靈公之廟堂丹雘塵暗庭廡草荒公之諸孫峩峩)¶
　　(奉璋來致孝享徘徊涕滂葺舊増新益大以光邦/民嵗時祭祀烝嘗荔丹蕉黃桂酒椒漿千秋兮萬)¶
　　(古永祀公/兮不忘)共姜祠(有二一在輝縣一在府學東明/萬厯十五年知府周思宸建)¶
　　孫登祠(在輝縣蘇門山/巔明正徳年建)邵子祠(在輝縣蘇門山/上明成化年建)姚¶
<pb:KR2k0047_WYG_048-47b>¶
　　文獻公祠(在輝縣西闗祀元太師魯國公/樞明嘉靖三年叅議徐文溥修)李僕射¶
　　廟(在輝縣西南十五里姚固村/唐僕射李靖滅盜於此故祀)蒿里相公廟(在輝/縣雲)¶
　　(門社蒿里故居未詳何代人相傳當傳柑節/時以直諫觸階死唐延和間封歴代修其祠)包公¶
　　祠(在輝縣四十五里/史村祀宋包拯)黎公祠(在濬縣一在黎公書/院一在大伾山墓上)¶
　　康顯侯祠(在濬縣大伾山巔山有三龍穴名陽/明洞宋政和八年封其神為康顯侯)顓¶
　　頊帝嚳廟(在滑縣東北七十里/塚上唐太和四年建)堯祠(在滑縣西五/十里劉盆子)¶
　　(創/建)豢龍廟(在滑縣廢/韋城内)河侯祠(在滑縣南一/里祀漢王尊)滑伯祠¶
　　(在滑縣西北/滑伯墓上)歐陽公祠(在滑縣東祀/宋歐陽修)宋忠肅公廟¶
<pb:KR2k0047_WYG_048-48a>¶
　　(在滑縣沂春坊/祀元宋存禄)宋文恪公祠(在滑縣城隍/廟祀元宋訥)¶
　懷慶府¶
　　社稷壇(在府城西河内縣附郭從府祭濟源縣壇/在縣西門外修武縣壇在城西北武陟縣)¶
　　(壇在縣西門外孟縣壇在縣西北一里/温縣壇在縣西郊原武縣壇在西闗外)風雲雷雨¶
　　山川壇(在府城南河内縣附郭從府祭濟源縣壇/在南門外修武縣壇在城西南武陟縣壇)¶
　　(在南門外孟縣壇在縣南一里溫縣/壇在南門外原武縣壇在南門外)先農壇(在府/城南)¶
　　(河内縣附郭從府祭濟源縣壇在南門外修武縣/壇在縣東南一里武陟縣壇在東門外孟縣壇在)¶
　　(縣東南五里溫縣壇在縣治/東南原武縣壇在南闗外)厲壇(在府城北河内/縣附郭從府祭)¶
<pb:KR2k0047_WYG_048-48b>¶
　　(濟源縣壇在縣東門外修武縣壇在城北武陟縣/壇在縣東門外孟縣壇在縣北一里溫縣壇在縣)¶
　　(北郊原武縣/壇在北闗外)¶
　　文廟(崇祀啟孔子又另立啟聖/祠祀  聖公雍正元年奉)¶
(㫖追封祠孔子五代為王爵改名崇聖祠又學宫建名/    宦  祀名宦鄉賢祠祀鄉賢俱詳學校志各縣俱)¶
　　(同/)忠義祠(河内縣祠在學宫内濟源縣祠在學宫/内修武縣祠在崇聖祠後武陟縣祠在)¶
　　(學宫内孟縣祠在縣治南溫縣祠/在學宫内原武縣祠在學宫内)節孝祠(河内縣/祠在府)¶
　　(學宫東濟源縣祠在城内闗帝廟西修武縣祠在/學宫外武陟縣祠在學宫内孟縣祠在縣治東溫)¶
　　(縣祠在縣内南街原/武縣祠在城内南街)城隍廟(在府治南河内縣廟/在縣署北濟源縣廟)¶
<pb:KR2k0047_WYG_048-49a>¶
　　(在西門内修武縣廟在縣治東武陟縣廟在縣署/西孟縣廟在縣治右温縣廟在縣内北街原武縣)¶
　　(廟在城/内東街)闗帝廟(在府城東祀漢忠/義侯雍正元年奉)¶
(㫖追封忠義侯三代為公爵另立祠祀河内縣附郭廟/    同濟源縣廟在縣署西修武縣廟在西門内武陟)¶
　　(縣廟在西門内孟縣廟在縣治南溫/縣廟在西門内原武縣廟在西闗外)旗纛廟(在府/治北)¶
　　(河内縣附郭廟同武陟縣廟在縣南門外/溫縣廟在西門外原武縣廟在縣北闗)龍神廟¶
　　(在府城西北/雍正五年奉)¶
(㫖京師裝塑神像各省遣官迎請崇祀河内縣附郭廟/    同修武縣廟在縣治東武陟縣廟在縣治東雍正)¶
　　(元年/奉)¶
<pb:KR2k0047_WYG_048-49b>¶
(㫖特建建嘉應觀五字匾額孟縣廟在縣治北溫縣廟/御書勅)¶
　　(在東門外原武/縣廟在西門外)火神廟(在府治北河内縣附郭廟/同濟源縣廟在闗帝廟東)¶
　　(修武縣廟在東門外武陟縣廟在縣署西孟縣廟/在縣治南溫縣廟在東門外原武縣廟在南闗外)¶
　　八蜡廟(在府城東河内縣附郭廟同濟源縣廟在/東門外修武縣廟在東闗武陟縣廟在縣)¶
　　(西門外孟縣廟在縣南一里溫縣/廟在西門外原武縣廟在西闗外)東嶽廟(在府城/東河南)¶
　　(縣附郭廟同濟源縣廟在縣治北門外修武縣廟/在南門外武陟縣廟在縣治東孟縣廟在縣治東)¶
　　(南溫縣廟在東門内原/武縣廟在城東寨裡村)文昌祠(在府治東河内縣/附郭祠同濟源縣)¶
　　(祠在學宫東修武縣祠在東闗武陟縣祠在學宫/内孟縣祠在縣治東南溫縣祠在學宫傍原武縣)¶
<pb:KR2k0047_WYG_048-50a>¶
　　(祠在學/宫西)帝堯廟(在府城北宋/紹聖二年建)成湯廟(在府治東北/各縣多有)¶
　　孝子祠(在府城西祀漢郭巨丁蘭宋/紹興間建明洪武十七年修)韓文公祠(冇/二)¶
　　(一在府治西南一在孟縣/城内祀唐吏部侍郎韓愈)魏夫人祠(在府城西北/紫金壇下相)¶
　　(傳夫人乃晉修武令劉幼彦妻學仙/飛昇世號紫虚元君後人立祠祀之)寇公祠(在府/城北)¶
　　(祀漢河内/守寇恂)王嶧令祠(在府/城北)趙烈女祠(在府/治東)五公祠¶
　　(在府南闗祀王徳明劉/應節紀誠夏易劉如龍)霍節使廟(在府城北宋靖/康末金人狥懐)¶
　　(州知州霍安國不屈而死一門無/噍𩔖州人思其忠立廟祀之後廢)許魯齋祠(在府/城内)¶
　　(元皇慶二年建明/成化十一年修)何栢齋祠(在府城南闗祀/明都御史何瑭)濟瀆¶
<pb:KR2k0047_WYG_048-50b>¶
　　廟(在濟源縣西北宋盧多遜記地官分四瀆其一/曰濟洪範辯八政其三曰祀水以潤下百川獨)¶
　　(紀乎清源國之大事萬物莫先於祭法是知神主/川瀆炳靈以濟蒼生君臨寰宇設祠以答元佑非)¶
　　(太平致理之代其何交感之如是乎若乃大川會/通異源同注始也殊其派或清濁之可分洎乎合)¶
　　(其流即混撓之無别未有清能獨守濁不可雜德/冠百谷名光四海命之曰瀆不其宜乎禹貢稱導)¶
　　(流東流紀其原也劉熙謂濟河南出釋其名也溢/為滎所以騐伏流之異會於汶所以正朝宗之路)¶
　　(至柔成性所謂和而不同者孰可預焉至清立德/所謂撓之不濁者我無愧也所以明神宅之為靈)¶
　　(府前聖著之為祀典虞書有之曰秩於山川所以/明次序而視諸侯也周制有之曰沉以珪玉所以)¶
　　(重薦奠而預四望也歴代展祭具有聞焉隋文帝/開皇二年始立廟貌而致饗唐𤣥宗天寳六載爰)¶
<pb:KR2k0047_WYG_048-51a>¶
　　(以公爵而建封歴數會昌天啟大宋恒序不忒甘/澤以時嵗賀豐穰民無&KR1282;苦應天廣運聖神文武)¶
　　(明道至德仁孝皇帝睿聖之德貫於神明所禱無/不通所瀆無不應惟神昭感謂若此也於是降宸)¶
　　(㫖流德音以為所感在人心所饗惟邦教有道之/君視民如赤子神則應之不道之君謂已有天命)¶
　　(神則違之所以癸堙夏緒辛毁商祀山川鬼神其/何交感恒風若而恒雨若不知饗應之源美輪焉)¶
　　(而美奐焉空務勝遊之樂祀廟卑圮置而不修禮/儀廢墜弛而不舉將以感威靈而得冥祐者未之)¶
　　(有也我今克已以濟物潔誠以祀神宜壯祠宇以/光典禮俄而下有司以肅事降王人而䕶役建規)¶
　　(立制葢取諸大壯肯堂施構仰占於中星發慮宸/衷感而遂通揆程有秩成之不日繚垣峻宇崇階)¶
　　(邃户肅然瞻望赫奕神府牲牢既設酒齊斯列簠/簋鉶豋薦奠蠲潔我皇至誠惟神昭悦何謂至誠)¶
<pb:KR2k0047_WYG_048-51b>¶
　　(陳其德也何謂昭悦言其應也我皇勤政無怠惟/民是恤動必思禮道言必於教化天下所以混一)¶
　　(逺民所以懐柔端慤齋莊以務薦饗故終日優然/每如受其福惟神上應天命陰助皇化膏澤調順)¶
　　(神之職也禾稼豐登神之力也感我徳政歆我祠/祀故生民忻然恒如受其賜信所謂非太平致理)¶
　　(之代其何致於交感哉神非聖朝無以昭靈應聖/朝非祠廟無以崇祀事使千載而下赫然垂範者)¶
　　(非貞珉不能久故命樹豐碑勒斯文而紀述焉昔/者汧渭立祠空傳陳寳之異汾晉列祀但聞秋風)¶
　　(之歌未若因聖君崇大典由廟宇之重建煥邦家/之法則垂文不朽冠絶前古奉詔寳錄臣得無愧)¶
　　(銘曰萬派作流孰得其清惟濟水兮貫河不濁孰/齊其名通神理兮惟神是主垂福蒼生崇祀事兮)¶
　　(風雨調順稼穡順成瑞豐嵗兮我皇祭饗齋禱是/精垂興禮兮惟神昭感饗兹克誠助治世兮美矣)¶
<pb:KR2k0047_WYG_048-52a>¶
　　(哉保生民也斯瀆之靈大矣哉崇廟貌也我/皇之明永永不朽為來者而作程垂萬祀兮)北海¶
　　廟(在濟源縣西北説者謂濟瀆/泉脉通北海故於此建廟)五龍廟(在濟源縣/東北官莊)¶
　　(里宋嘉/祐間建)太行山神廟(在濟源縣北燕/川里盤谷之南)禹王廟(在濟/源縣)¶
　　(東北官/莊里)三公廟(在濟源縣邵原里/祀周公召公畢公)聶政廟(在濟源/縣軹城)¶
　　(鎮政戰/國時人)四令祠(在濟源縣西北龍潭里宋中書令/陳省華嘗為是邑令其子堯叟堯)¶
　　(佐堯咨隨侍後父子俱贈中書令邑人感德建祠/祀之宋司馬光碑記故左諫議大夫贈太師中書)¶
　　(令秦國陳公省華有三子長曰英國文忠公堯叟/官至樞宻使同平章事左僕射次曰鄭國文惠公)¶
　　(堯佐官至户部侍郎同平章事太子太師致仕幼/曰崇國康肅公堯咨官至武寧軍節度使皆贈太)¶
<pb:KR2k0047_WYG_048-52b>¶
　　(師尚書令兼中書令始秦公為濟源令縣西龍潭/有延慶佛舍三子相與為學其中既而相繼登進)¶
　　(士科文忠康肅公仍居羣士之首遂接踵為將相/始大其家子孫蕃衍多以才能致美官棊布中外)¶
　　(故當世稱衣冠之盛者推陳氏其後文忠公自樞/出判河陽文惠公與其子主客郎中述古孫虞部)¶
　　(員外郎知儉康肅公之子祠部郎中宗古前後皆/為京西轉運使副主客君之子知素復為濟源尉)¶
　　(濟源河陽之屬縣河陽京西之屬郡也四世凡七/人涖於是故濟源之人被陳氏之政為多秦公尤)¶
　　(有恩於民能使其民既去而思之虞部君嘗行部/過濟源龍潭佛舍見秦公善政銘真宗皇帝賜文)¶
　　(忠公詩主客君題名皆刻於石嘆曰吾家所以能/顯大於世自非曽祖父勤施仁政於民三祖父力)¶
　　(學以致富貴何從而致之乎至於今子孫䝉福禄/不絶豈可不知其自耶乃搆祠堂於佛舍之側畫)¶
<pb:KR2k0047_WYG_048-53a>¶
　　(四公之像使子孫至者有所瞻奉并集三石刻之/於祠下乃徴文於光光辭曰予之言不足以發揚)¶
　　(先君子之美不敢為虞部君曰不然知儉之建祀/祠不敢自矜奕世之美葢欲來者見之知愛民好)¶
　　(學可以大其家有所勸也光曰如君之言其志逺/其事益大矣光何敢辭若夫四公之事則有國史)¶
　　(在光不/敢與也)山巨源祠(在武陟縣/西二十里)潘令祠(在孟縣城内/祀晉河陽令)¶
　　(潘岳明何瑭/有修祠碑記)楊忠愍公祠(在孟縣/城東)趙烈女祠(在府治/東明正)¶
　　(徳間/建)¶
　河南府¶
　　社稷壇(在府城西闗洛陽縣附郭從府祭偃師縣/壇在縣城外西南一里鞏縣壇在縣西門)¶
<pb:KR2k0047_WYG_048-53b>¶
　　(外孟津縣壇在城西南宜陽縣壇在西門外登封/縣壇在西闗永寧縣壇在縣西闗外新安縣壇在)¶
　　(縣西門外渑池縣壇在縣西嵩縣/壇在北闗盧氏縣壇在西門外)風雲雷雨山川¶
　　壇(在府城南闗洛陽縣附郭從府祭偃師縣壇在/縣城外南一里鞏縣壇在南門外孟津縣壇在)¶
　　(城西南宜陽縣壇在西門外登封縣壇在城南永/寧縣壇在縣南門外新安縣壇在縣南門外渑池)¶
　　(縣壇在縣城南嵩縣壇在縣/南闗盧氏縣壇在東門外)先農壇(在府城南闗/洛陽縣附郭)¶
　　(從府祭偃師縣壇在縣城東二里鞏縣壇在縣東/門外孟津縣壇在城東南宜陽縣壇在東門外登)¶
　　(封縣壇在城東三里永寧縣壇在東闗外新安縣/壇在東門外渑池縣壇在縣東嵩縣壇在東闗盧)¶
　　(氏縣壇在/東闗外)厲壇(在府城北闗洛陽縣壇在縣北闗/偃師縣壇在城北一里鞏縣壇在)¶
<pb:KR2k0047_WYG_048-54a>¶
　　(縣治北孟津縣壇在縣治北宜陽縣壇在縣北門/外登封縣壇在城北永寧縣壇在北城外新安縣)¶
　　(壇在北門外渑池縣壇在縣北嵩縣/壇在縣北闗盧氏縣壇在北門外)¶
　　文廟(崇祀啟孔子又另立啟聖/祠祀  聖公雍正元年奉)¶
(㫖追封祠孔子五代為王爵改名崇聖祠又學宫建名/    宦  祀名宦鄉賢祠祀鄉賢俱詳學校志各縣俱)¶
　　(同/)忠義祠(洛陽縣祠在東闗偃師縣祠在學宫内/鞏縣祠在學宫内孟津縣祠在學宫内)¶
　　(宜陽縣祠在城内中街登封縣祠在城内南街永/寜縣祠在縣治西北隅新安縣祠在學宫内渑池)¶
　　(縣祠在學宫内嵩縣祠在學宫/内盧氏縣祠在東門内南街)節孝祠(洛陽縣祠/在縣城内)¶
　　(東南隅偃師縣祠在學宫東鞏縣祠在縣南街孟/津縣祠在學宫東宜陽縣祠在城内中街登封縣)¶
<pb:KR2k0047_WYG_048-54b>¶
　　(祠在城内西南街永寧縣祠在城内東北隅新安/縣祠在縣治東渑池縣祠在城内嵩縣祠在城内)¶
　　(盧氏縣祠/在東門内)城隍廟(在府城西門内洛陽縣廟在縣/西闗偃師縣廟在城東門内鞏)¶
　　(縣廟在縣南街孟津縣廟在城西門内宜陽縣廟/在城内中街登封縣廟在城内西街永寧縣廟在)¶
　　(縣西街新安縣廟在縣治東渑池縣廟在/城内嵩縣廟在西闗盧氏縣廟在城内)關帝廟¶
　　(在府城内西北隅祀漢/忠義侯雍正元年奉)¶
(㫖追封忠義侯三代為公爵另立祠祀洛陽縣附郭廟/    同偃師縣廟在城西門内鞏縣廟在縣治西孟津)¶
　　(縣廟在城内北街宜陽縣廟在城東門内登封縣/廟在縣東闗永寧縣廟在城内西街新安縣廟在)¶
　　(縣西門内渑池縣廟在縣治内嵩/縣廟在東闗盧氏縣廟在西門外)旗纛廟(在府城/内西北)¶
<pb:KR2k0047_WYG_048-55a>¶
　　(隅洛陽縣附郭廟同偃師縣廟在城西一里鞏縣/廟在縣東門外孟津縣廟在城南新安縣廟在縣)¶
　　(西門/外)龍神廟(在城内十字街/東雍正五年奉)¶
(㫖京師裝塑神像各省遣官迎請崇祀洛陽縣附郭廟/    同偃師縣廟在縣治東鞏縣廟在縣治南孟津縣)¶
　　(廟在縣治西宜陽縣廟在西門内登封縣廟在城/北永寧縣廟在西城外新安縣廟在縣治西渑池)¶
　　(縣廟在縣西闗盧/氏縣廟在東門外)火神廟(在城内十字街東洛陽/縣附郭廟同偃師縣廟)¶
　　(在城南一里鞏縣廟在南門外孟津縣廟在南闗/宜陽縣廟在西門外登封縣廟在城東天中街永)¶
　　(寧縣廟在城内西街新安縣廟在南門/外嵩縣廟在南闗盧氏縣廟在北門外)八蜡廟(在/府)¶
　　(西闗洛陽縣附郭廟同偃師縣廟在城南一里鞏/縣廟在南門外孟津縣廟在南闗宜陽縣廟在東)¶
<pb:KR2k0047_WYG_048-55b>¶
　　(門外登封縣廟在東闗永寧縣廟在縣東闗新安/縣廟在東門内渑池縣廟在城内嵩縣廟在風雲)¶
　　(壇右側盧氏縣/廟在東門外)東嶽廟(在府東闗洛陽縣附郭廟同/偃師縣廟在縣治西南孟津)¶
　　(縣廟在縣治東宜陽縣廟在北門内登封縣廟在/城東天中街永寧縣廟在縣東闗渑池縣廟在城)¶
　　(西南嵩縣廟在東闗/盧氏縣廟在西門外)文昌祠(在府東闗洛陽縣附/郭祠同偃師縣祠在)¶
　　(城東一里鞏縣祠在縣東街孟津縣祠在南門樓/宜陽縣祠在城内中街豋封縣祠在城内南街永)¶
　　(寧縣祠在東闗新安縣祠在縣治西渑池縣祠在/東城樓上嵩縣祠在城内盧氏縣祠在東南街)¶
　　三官廟(在府治東北隅/明洪治元年建)二郎神廟(在府城祀隋灌/州刺史楊煜煜)¶
　　(嘗斷蛟築堤以遏/水患故民為立廟)湯王廟(在府城南/各縣俱有)宋太祖廟(在/府)¶
<pb:KR2k0047_WYG_048-56a>¶
　　(城外夾馬營明嘉靖間知府吳相/建後入周成王漢光武為三聖祠)漢薄太后廟(有/四)¶
　　(一在府城南一在偃師縣西北一在永/寧縣東南一在嵩縣北太后漢文帝母)周公祠(在/府)¶
　　(城明嘉靖四年/建偃師縣亦有)宓妃廟(在府城元至正六年/建偃師鞏縣亦有)少姨¶
　　廟(有四一在府城東南一在偃師縣南一在鞏縣/東南一在登封縣北世傳啟母之妹故名少姨)¶
　　(元楊奐詩路傍䨇闕古蔓草入/荒祠時見少家女燒香乞繭絲)朱買臣廟(在府/城)董¶
　　令祠(在府城東南祀/漢洛陽令董宣)李靖廟(在府城舊/旌善坊)邵康節祠¶
　　(有二一在府城南一在嵩縣/新店保康熙二十六年頒懸)¶
(御書學達性/    天匾額)范文正公祠(在府城西順治五年知縣武/攀龍改建明徐溥記宋魏國)¶
<pb:KR2k0047_WYG_048-56b>¶
　　(范文正公葬於河南府洛陽縣尹樊里萬安山下/其子許國忠宣公及侍郎以下祔焉距其西四十)¶
　　(五里熙寧間創褒賢顯忠寺以奉香火而未有修/祀事者有之則自元守臣郭文鼐始國朝因而行)¶
　　(之不廢歴年既久公之子孫在吳中者若國儁廷/方從規軰間來展視輒去而忠宣公嘗置祭田八)¶
　　(百畞多侵於人祠墓日壊過者傷之𢎞治二年知/府姜昻既加修治尋被水厄而昻亦移守去矣又)¶
　　(二年都察院右副都御史常熟徐公恪奉勅廵撫/其地瞻拜祠墓慨然太息以為已責於是藩臬諸)¶
　　(公及知府劉君瓛承奉公命委知縣楊滋主簿徐/尹具材召工歴數月祠宇一新遂封築其墓仍禁)¶
　　(樵牧祭田之侵於人者悉歸於寺僧覺隆等復范/氏之親趙俊者俾同守視功既告訖瓛以徐公是)¶
　　(役不可無記乃以使請於予夫三代以上其時盛/矣孔子猶有才難之嘆况於後世乎下逮漢唐宋)¶
<pb:KR2k0047_WYG_048-57a>¶
　　(人物之生不為不多而特出者尤寡說者以諸葛/武侯狄文惠公及范公並稱謂其心術之純正才)¶
　　(猷之閎逺若符節之相合然必閱異代鍾間氣而/後出則其難也誠甚矣惟其得之難也故凡有志)¶
　　(於道德功業者莫不仰而師之以為準的生既不/及見沒必從而祭之以示其嚮往依託之意何莫)¶
　　(非秉彛好徳之所不能已也夫若南陽昌平皆有/祠墓為漢唐二公血食之地公之在宋猶二公之)¶
　　(於漢唐也今父子邱壠依然而香火之事弗治非/國家崇重忠賢振勵名節之意此都憲公之所為)¶
　　(惓惓者也且吳中為公故鄉慶陽特其經畧之地/皆冇專祠今其體魄所在宜有重於彼者乃屬之)¶
　　(寺僧有司雖有時祀而未著國典都憲猶以為言/會改命湖廣以去因並書之以俟他日舉行焉)¶
　　二程祠(在府城西明𢎞治十一年建如闗里之制/正殿以祀兩程兩廡從祀門人六十三人)¶
<pb:KR2k0047_WYG_048-57b>¶
　　(康熙二十/六年頒懸)¶
(御書學達性/    天匾額)四賢堂(在府學内明景泰間廵撫王暹建/祀邵康節程明道伊川名三賢堂)¶
　　(後增司馬温公為四賢云明劉定之記河南府儒/學明倫堂在大成殿東都御史王公暹以為堂東)¶
　　(而殿西則是師生講習之處尊而聖哲祀享之處/卑也乃於殿西隙地復搆新堂以夾殿於其中而)¶
　　(斯堂之所祀者邵康節程明道伊川葢皆其鄉賢/得從祀於先聖者也今年予以使事至河南獲祗)¶
　　(謁焉退而思之司馬文正亦嘗居此而亦得從祀/者斯堂之祀不與何也以蹟言之若必祖父於斯)¶
　　(子孫於斯然後為其鄉則惟兩程夫子為然爾康/節自共城來今安樂窩其遺墟也文正自涷水來)¶
　　(今獨樂園其故址也其蹟之均暫寓皆如此而今/既已有康節矣奚可以無文正至論其德則熙寧)¶
<pb:KR2k0047_WYG_048-58a>¶
　　(變法之初廷争謇諤學士君實御史伯淳相倡和/也元豐退居之際養晦著書皇極經世通鑑資治)¶
　　(相符契也元祐更化之秋旋乾轉坤光居宰府頤/在經筵相表裏也德之頡頏又如此是豈可以祀)¶
　　(邵程而遺司馬哉明日予與太守虞君廷璽敎授/鍾君旻暨其同僚諸君會於東郭語及之皆歡然)¶
　　(以為宜無異辭乃定議更祀四賢其序先邵次司/馬次二程以齒列也余為記其由且繫以銘詞曰)¶
　　(河洛正中大賢所萃維兹四賢當宋盛際或隱巖/穴或起科第或居侍從或正宰揆孰能洞觀三才)¶
　　(萬物鞭駕風霆探躡天月曰惟邵子林下豪傑孰/能用世功烈峩巍平視韓富仰躋臯䕫而又傳道)¶
　　(為學者師曰惟司馬廟堂表儀孰能並峙一家兄/弟伯若春和季如秋清猶夷猶惠可顔可曽䋲繼)¶
　　(前哲啓佑後英曰惟兩程聖門榦楨同時四賢百/世仰希禮殿從祀遍於海涯矧兹鄉里宜有專祠)¶
<pb:KR2k0047_WYG_048-58b>¶
　　(祠以敬賢希以為巳香火堂亭簡編牕几/郡侯師生來遊來止際兹聖明其繼高軌)十賢祠¶
　　(在府城南五里伊洛書院内祀周惇頤程顥程頤/邵雍張載司馬光朱熹吕祖謙張栻許衡元吳澄)¶
　　(記河洛之間四方之中也天地之所合陰陽之所/和固以為聖賢之所宅周成王時營建東都以會)¶
　　(諸侯周公大聖畢公大賢俱以父師之重尹其民/平王東遷遂為王國吾夫子亦嘗一至而不乆留)¶
　　(也由漢及唐名士大夫之居洛者不一而皆未若/宋中世之盛葢吾夫子得堯舜禹湯文武周公之)¶
　　(道而不得天子大臣之位道不行於天下而私授/其徒然惟顔子曽子二人得其傳再傳而子思三)¶
　　(傳而孟子孟子沒而傳者無人夫子之道泯矣歴/千數百年之乆河南二程子出而孟氏之傳乃續)¶
　　(同時邵子衛人也司馬公陜人也皆遷洛中張子/秦人也    邵程之在洛而時造焉五賢之聚於)¶
<pb:KR2k0047_WYG_048-59a>¶
　　(洛周畢以來之所未有也洛人張順中多其鄉之/有五賢又思程子之學其原肇於營道之周而其)¶
　　(流衍於婺源之朱廣漢之張東萊之吕至覃懐許/文正公尊信四書小學書以敎而國朝士大夫始)¶
　　(知有朱子之學帝制以十賢從祀孔子廟後學躍/然有所興起順中白其父市地於洛城宣仁門之)¶
　　(北搆祠屋祀十賢以致嚴事之誠其次以邵周司/馬張程朱張吕許為序葢以齒之長少時之先後)¶
　　(定也來京師求文以記予謂順中庻士也有志尊/慕聖賢之學可嘉也夫果能尊許文正之教而上)¶
　　(達於司馬以行天下之達道循朱張吕之言而上/達於程張邵周以立天下之大本此實學也他日)¶
　　(有光河洛其不在斯乎若徒立祠以祀之則亦虚/文而巳道者人人所同有聖賢者人人所可學其)¶
　　(為之也亦惟實用/其力耳順中朂哉)洛南伯廟(在府城南明正徳壬/申薊盜攻洛總兵馮)¶
<pb:KR2k0047_WYG_048-59b>¶
　　(貞戰死事聞贈洛/南伯因建廟祀之)伊洛淵源祠(在府城西祀二程/門人八十三人從)¶
　　(祀明洪/治間建)¶
(皇清順治戊子知縣/    武攀龍重修)三賢祠(在府城東祀閻禹/錫白良輔劉健)劉文靖¶
　　公祠(在府城西/祀劉健)王襄毅公祠(在府城旗纛廟街祀/王邦瑞子正國祔焉)¶
　　尤先生祠(在府城西/祀尤時熙)董恭敏公祠(在府城東/祀董堯封)陳公¶
　　祠(在府城西/祀陳麟)孫尚書祠(在府城東/祀孫應奎)總督祠(在府城/東祀張)¶
　　(松/)曹節婦祠(在府城東闗祀/曹昇妻張氏)閻貞女祠(祀閻/存姐)帝舜¶
　　廟(在偃師縣西/北邙山上)王子晉廟(在偃師縣南子/晉周靈王太子)伊尹祠¶
<pb:KR2k0047_WYG_048-60a>¶
　　(冇二一在偃師墓前/一在嵩縣三䀻臺北)盧醫祠(在鞏縣/東店)嚴子陵廟(有二/一在)¶
　　(鞏縣西一在宜/陽縣上莊保)杜工部祠(在鞏縣/康家店)汾陽王廟(在鞏縣/西元至)¶
　　(治間建相傳郭子儀嘗帥師過邑芻糧俱乏徴於此/邑人告曰草可得粮不可得公問所以人曰是邑南)¶
　　(崗嵗冇妖霧害稼厥明公詣崗指之曰四方之亂予/皆掃除妖氛敢為害耶乃引兵還自是妖霧不復為)¶
　　(害五糓成熟故/人立廟祀之)夷齊廟(在孟津縣/扣馬村)子耕廟(在孟津縣/白坡保祀)¶
　　(冉伯/牛)馮異廟(在孟津縣/南門外)漢光武廟(冇三一在孟津縣/西一在宜陽縣西)¶
　　(上莊堡一在水寕縣東新莽末赤眉冦宜陽光武親/率六軍克之明帝永平元年邑人追慕其功因立廟)¶
　　(祀之陸求可詩昆陽木拔道始通尤武徒步攬英雄/當年盛業留香火遺像於今祀故宫隂風夜堸鬼神)¶
<pb:KR2k0047_WYG_048-60b>¶
　　(哭靈氣晝靄龍蛇伏幾圛松檜吹雪濤空山六月寒/侵屋我來瞻拜神愴然俯仰榱桷何弗全漢室威儀)¶
　　(又已矣千秋/遺跡期相傳)恵里祠(在孟津縣東/闗祀陳惟之)忠直祠(在孟津縣/城南祀李)¶
　　(天/寵)喬尚書祠(在孟津縣西/祀喬允升)感徳祠(在雙槐樹/祀王鐸)黄帝廟¶
　　(在宜陽縣西世傳軒轅黄/帝鑄鼎于此故立廟祀焉)女几廟(在宜陽縣西女/几山祀晉彭娥)三¶
　　結義廟(在宜陽縣龍屋保元/至正十一年重修)唐太宗廟(在宜陽縣西/南趙村保元)¶
　　(至正十/四年建)晉髙祖廟(在宜陽西北柴家/谷保宋開寳間建)中嶽廟(在登封/縣八里)¶
　　(黄盖峯下昔漢武帝祭此山間萬嵗之/呼置邑奉祀厯代修葺康熙三十三年)¶
(御書嵩髙峻極四字遣/    官齎送製匾懸掛)¶
<pb:KR2k0047_WYG_048-61a>¶
　　許由廟(在登封縣東/南箕山上)啟母廟(在登封縣北嵩山/麓廟前有啟母石)¶
　　(并亭古云塗山氏所化漢武帝/祀中嶽見啟母石因建廟焉)純孝伯廟(在登/封縣)¶
　　(西/南)二賢祠(在登封縣學内/祀周甫侯申侯)劉公祠(在登封縣東/闗祠知縣劉)¶
　　(安/行)范公祠(在登封縣東闗/祀知府范玟虚)禹王廟(在永寧縣西/長水鎮禹治)¶
　　(水成功洛龜呈瑞立廟祀焉宋淳化六年建元/延祐三年修明正統間重修陜州澠池盧氏皆)¶
　　(有宋司馬光詩長山忽中㫁巨浸/失横流迹與天地久民無魚鱉憂)岐伯廟(在永/寧縣)¶
　　(西景泰/元年建)酇侯廟(在永寧縣/治西南)文潞公祠(在永寧縣西/鳳翼山下祀)¶
　　(宋文/彦博)五賢祠(祀康節温公横/渠明道伊川)二妙祠(祀宋薛庸及/其子友諒以)¶
<pb:KR2k0047_WYG_048-61b>¶
　　(上二祠在永寧/縣洛西書院内)秦公祠(在永寧縣西明萬厯/四年建祀知縣秦紳)張中¶
　　丞祠(在永寧縣西/門内祠張論)後唐莊宗廟(在新安/縣東)甘上卿廟¶
　　(在新安縣東/祀秦甘羅)韓柱國祠(在新安縣盧院保宋乾宗/五年建祀隋上柱國韓擒)¶
　　(虎/)吕忠節公祠(在新安高平/寨祀吕維祺)帝堯廟(有二一在澠/池縣東元延)¶
　　(祐三年建一在盧氏/縣東宋咸平二年建)曹學正祠(在澠池縣治南祀/學正曹端明正統)¶
　　(六年建天/順五年修)¶
(皇清順治五/    年重修)三塗山廟(在嵩縣西南三塗山上宋寧熙/三年建明洪武十九年重修)¶
　　九賢祠(祀周惇頤程顥程頤邵雍張/載司馬光朱熹吕祖謙張栻)魯齊祠(祀許/衡以)¶
<pb:KR2k0047_WYG_048-62a>¶
　　(上二祠俱在嵩縣北/鳴臯鎮伊川書院内)風伯廟(在盧氏縣/東北郭社)虢伯廟(在/盧)¶
　　(氏縣東北宋咸/平二年間建)晉文公廟(在盧氏/縣東北)扁鵲廟(在盧氏/縣東街)¶
　　(宋建寧元年建元/至正五年重修)張令祠(在盧氏縣西一里/祀元縣令張世英)¶
　南陽府¶
　　社稷壇(在府城東北南陽縣附郭從府祭唐縣壇/在西門外泌陽縣壇在城西郊鎮平縣壇)¶
　　(在西門外桐栢縣壇在西闗外鄧州壇在西北隅/内郷縣壇在西北隅新野縣壇在西闗外淅川縣)¶
　　(壇在西闗外裕州壇在西闗外舞/陽縣壇在西郭外葉縣壇在城西)風雲雷雨山川¶
　　壇(在府南闗南陽縣附郭從府祭唐縣壇在南門/外泌陽縣壇在城東闗大街鎮平縣壇在南門)¶
<pb:KR2k0047_WYG_048-62b>¶
　　(外桐栢縣壇在南門外鄧州壇在土城外内鄉縣/壇在東南隅新野縣壇在南闗外淅川縣壇在南)¶
　　(闗外裕州壇在南闗外舞陽縣/壇在南郭外葉縣壇在城南)先農壇(在府城東/北南陽縣)¶
　　(附郭從府祭唐縣壇在東門外泌陽縣壇在城東/郊鎮平縣壇在縣治東桐栢縣壇在南闗外鄧州)¶
　　(壇在正東土城外内鄉縣壇在縣治東新野縣壇/在北闗外淅川縣壇在東闗外裕州壇在城東郊)¶
　　(舞陽縣壇在東郭外/葉縣壇在城東南)厲壇(在府北門外南陽縣附/郭壇同唐縣壇在北門)¶
　　(外泌陽縣壇在東闗大街鎮平縣壇在北門外桐/栢縣壇在北門外鄧州壇在舊治内鄉縣壇在北)¶
　　(門外新野縣壇在北闗外淅川縣壇在北闗裕州/壇在北闗外舞陽縣壇在北郭外葉縣壇在城北)¶
　　文廟(崇祀啟孔子又另立啟聖/祠祀  聖公雍正元年奉)¶
<pb:KR2k0047_WYG_048-63a>¶
(㫖追封祠孔子五代為王爵改名崇聖祠又學宫建名/    宦  祀名宦鄉賢祠祀鄉賢俱詳學校志各州縣)¶
　　(俱/同)忠義祠(南陽縣祠在城内唐縣祠在學宫東泌/陽縣祠在學宫内鎮平縣祠在學宫西)¶
　　(桐栢縣祠在學宫西鄧州祠在學宫前内鄉縣祠/在學宫内新野縣祠在縣治東淅川縣祠在學宫)¶
　　(東裕州祠在學宫内舞陽縣/祠在學宫側葉縣祠在城内)節孝祠(南陽縣祠在/城東北唐縣)¶
　　(祠在城内大街泌陽縣祠在學宫内鎮平縣祠在/縣治西北桐栢縣祠在西闗外鄧州祠在土城内)¶
　　(内郷縣祠在闗帝廟東新野縣祠在南闗外淅川/縣祠在學宫東裕州祠在學宫外舞陽縣祠在舊)¶
　　(縣側葉縣祠/在學宫外)城隍廟(在縣學東南陽縣廟在城内/唐縣廟在縣署西泌陽縣廟)¶
　　(在縣治西大街鎮平縣廟在西門内桐栢縣廟在/縣治東鄧州廟在西門内内鄉縣廟在城内東南)¶
<pb:KR2k0047_WYG_048-63b>¶
　　(隅新野縣廟在縣治北淅川縣廟在縣治西裕州/廟在州城舊治西舞陽縣廟在縣治西街葉縣廟)¶
　　(在縣治/西南)闗帝廟(在東門内祀漢忠/義侯雍正元年奉)¶
(㫖追封忠義侯三代為公爵另立祠祀南陽縣附郭廟/    同唐縣廟在縣治東泌陽縣廟在東門内南街鎮)¶
　　(平縣廟在東門内桐栢縣廟在北門外鄧州廟在/東門内内鄉縣廟在城東北隅新野縣廟在縣治)¶
　　(東淅川縣廟在縣治西裕州廟在州城東大/街舞陽縣廟在縣治東南葉縣廟在縣治西)旗纛¶
　　廟(在衛門内南陽縣附郭廟同唐縣/廟在西門外内鄉縣廟在西闗外)龍神廟(在府/城北)¶
　　(雍正五/年奉)¶
(㫖京師裝塑神像各省遣官迎請崇祀南陽縣附郭廟/    同唐縣廟在城内大街泌陽縣廟在披山店鎮平)¶
<pb:KR2k0047_WYG_048-64a>¶
　　(縣廟在縣北距城内鄉縣廟在城北十里新野縣/廟在城南二十里舞陽縣廟在北郭外葉縣廟在)¶
　　(雲夢/山)火神廟(在北門外南陽縣附郭廟同唐縣廟/在西門内泌陽縣廟在南門外鎮平)¶
　　(縣廟在西門外桐栢縣廟在東門外鄧州廟在舊/治内鄉縣廟在縣署北新野縣廟在北闗外淅川)¶
　　(縣廟在縣治東裕州廟在南門月城内/舞陽縣廟在新街葉縣廟在縣治西)八蜡廟(在/城)¶
　　(北古城外南陽縣附郭廟同唐縣廟在南門外泌/陽縣廟在東闗大街鎮平縣廟在西門外桐栢縣)¶
　　(廟在東門外鄧州廟在東門外内鄉縣廟在風雲/壇東南新野縣廟在南闗外淅川縣廟在東闗外)¶
　　(裕州廟在社稷壇之右舞陽縣/廟在東闗葉縣廟在西門外)東嶽廟(在城東北/南陽縣附)¶
　　(郭廟同唐縣廟在北門内泌陽縣廟在東闗外鎮/平縣廟在東門外桐栢縣廟在八里畈鄧州廟在)¶
<pb:KR2k0047_WYG_048-64b>¶
　　(舊治内鄉縣廟在三層保新野縣廟在東闗内淅/川縣廟在縣治西裕州廟在東闗外舞陽縣廟在)¶
　　(北郭外葉縣/廟在城東)文昌祠(在城西南南陽縣附郭祠同/唐縣祠在縣署東泌陽縣祠)¶
　　(在學宫内鎮平縣祠在學宮東桐栢縣祠在城東/南鄧州祠在小東門内内郷縣祠在學宫内新野)¶
　　(縣祠在南闗外淅川縣祠在學宫西裕州祠在/學宫内舞陽縣祠在學宫内葉縣祠在西門外)禹¶
　　王廟(有二一在府城北石橋保一在鄧州西禹山/上張鼎延詩禹廟空山獨至今龜文故址一)¶
　　(追尋波涵急雨龍蛇動岫鎖蒼煙橘柚陰萬古平/成開帝業兩朝咨命倚臣心𤣥圭一錫思何逺明)¶
　　(德年年/憶貢琛)漢高祖廟(有三一在府城北蒲山一在/裕州大乘山一在葉縣東)光¶
　　武廟(有七一在府城南一在鎮平縣廣洋村一在/桐栢縣西一在内鄉縣蕭山巔一在新野縣)¶
<pb:KR2k0047_WYG_048-65a>¶
　　(演武場一在淅川縣南闗一在裕州扳倒井按世/祖記帝平莽自舂陵始凡所經之地多立廟祀焉)¶
　　昭烈帝廟(有二一在府城東隱山上一/在鎮平縣西南四十五里)節義祠(在/府)¶
　　(城西闗祀周文母太姙以公父文伯孟子之/母配明成化九年知府段堅建内鄉縣亦有)伍子¶
　　胥廟(在府城南/古淯城上)范大夫廟(在府城南三十里/祀越大夫范蠡)先賢¶
　　祠(在府學内祀漢廷尉/張釋之暨諸葛武侯)三太守祠(在府城東北豫/山之巔祀漢召)¶
　　(信臣杜詩/晉杜預)諸葛忠武侯廟(在府城西卧龍崗即孔/明故廬明楊士竒記綱)¶
　　(常之理原於天而具於人心者與天地同其覆載/與日月同其照臨與四時同其錯行與五行同其)¶
　　(禪續亘萬古猶一日不以前而豐不以後而嗇不/有聖賢以扶持之則人道幾乎熄矣是故湯之興)¶
<pb:KR2k0047_WYG_048-65b>¶
　　(也有伊尹釋耒耜於莘野以佐之武之作也有吕/望釋釣具於渭濱以相之宇宙為之一新綱常為)¶
　　(之一振拔生民於塗炭之中登之於春臺之上聳/殷周維新之氣象與唐虞比隆者伊吕之力也當)¶
　　(漢之季諸葛武侯隱於隆中躬耕畎畞謳歌梁甫/有伊吕之志操人莫之知也惟司馬德操知之惟)¶
　　(徐庻知之以之薦於先主遂枉駕三顧於草廬之/中立談之頃嘉謨嘉猷足以破操之鬼蜮擣權之)¶
　　(鴟張吹噓炎精之煨燼俾之再熾於西南厥後身/都將相鞠躬盡瘁直欲恢復舊疆混一區宇俾綱)¶
　　(常正人極立奈何渭上之師方張營中之星遽隕/觀出師二表則公志操同乎伊吕可徴矣彼以木)¶
　　(牛流馬之功七擒七縱之竒八陣籌畫之妙為公/能事者知公之膚者也去南陽城七里許有岡焉)¶
　　(曰卧龍有庵焉曰諸葛有井焉葢公嘗汲而飲者/也有祠焉邦人尸祝公之處也嵗久傾圮鞠為荆)¶
<pb:KR2k0047_WYG_048-66a>¶
　　(棘建安陳侯悌以甲辰名進士烏臺御史奉命來/宦是時顧瞻曰嘻勸節表忠事誠在我爰出俸貲)¶
　　(為鼎剏倡寅寀及屬暨偉之武勲相與和之又俾/郡之都紀募緣於富室以朂之費既足矣乃潟材)¶
　　(於川輦石於山陶甓於野庀工傭役中屹祠堂傍/翼兩廡環以崇墉蔽以修門塑公像於中凡鐘鼓)¶
　　(几俎籩豆罍爵奉祭之需靡不畢備菴既落成徴/余紀其巔末刻之石庻幾嗣而奉祀於斯者得有)¶
　　(考焉嗟夫詩不云乎天生蒸民有物有則民之秉/彛好是懿德世之人惟其皆有是綱常之理故皆)¶
　　(有是好德之心惟其皆有是好德之心故樂新公/祠者不約而同此倡者和者助者之氏名皆宜書)¶
　　(遂書而刻碑後繫以銘銘曰成湯肇殷伊起有莘/武王造周吕奮渭濱聖臣同心惇乃一德用扶天)¶
　　(綱用立人極湯誓泰誓時雖後先一德之純如日/麗天惟忠武侯丁漢之季愍漢之疆瓜分鼎峙奮)¶
<pb:KR2k0047_WYG_048-66b>¶
　　(起隆中扶日當空志靖九圍俾之混同再表出師/有䖍秉鉞大德既衰吹之弗奕師進於渭星隕於)¶
　　(營混一之志潰於垂成有子曰瞻死忠於國先志/之承不匱之錫卧龍之岡實公舊廬昔有祠宇久)¶
　　(焉榛蕪賢侯作守知政先務搆之塗之丹雘如故/乃潔罇罍乃聲笙鏞廼饎廼饗乃饗新宫惟祀之)¶
　　(崇惟忠之勸春蘭/秋菊終古盥薦)段太守祠(在府治東祀知府段/堅明正徳十二年建)¶
　　(明柴昇記金城段公守南陽者八年一旦引去歸/之日民無老穉咸攀泣以别後五年公卒於家訃)¶
　　(至民無老穉又無有不嘆息泣下者士大夫各於/其家為位奠哭而師儒暨里之著姓者相與設木)¶
　　(主嵗時聚享於公所建企德之堂迄今四十餘年/而戀慕不衷非深有得於民心者而能然乎葢公)¶
　　(之為郡也所舉措皆規模逺大毁譽榮辱不足以/動其心而勁節直氣又非勢力所可折也每對僚)¶
<pb:KR2k0047_WYG_048-67a>¶
　　(屬輙舉考亭西山梅溪三先生戒諭之㫖丁寧訓/飭且以身先之於是人人罔不感奮至如抑强禦)¶
　　(斥貪剝察民隱迸巫覡崇禮義疏寃獄豐儲貯未/逾年而政通人和百廢皆舉又謂養才在䝉則建)¶
　　(書院以育之肄業貴專則葺學宫以聚之士習易/靡則倡周程張朱之學以正之一時人材為之丕)¶
　　(變又改城西所毁尼寺為志學書院遴郡邑子弟/之秀者得五百人羣處其中擇端慤之士分六館)¶
　　(而敎之公日一往視且命之歌孝順俚言及詩闗/繫世敎者數章歌竟輒論以大義使衆皆醒悟然)¶
　　(後去於是五百之童各以所聞者歸而語諸父兄/而父兄無不悦父兄各以其所聞者而播之鄉黨)¶
　　(州閭之人而鄉黨州閭之人又無不悦孟子曰善/教得民心非公之謂耶公又擇城西隙地立節義)¶
　　(祠内以周文母太姙為正享以公父文伯母孟子/之母為之配復自共姜而下凡可以翼化正敎者)¶
<pb:KR2k0047_WYG_048-67b>¶
　　(皆繪圖於兩廡壁間而綴行實於其下其所以表/德勵俗者亦誠切矣昔子産聽鄭國之政三年輿)¶
　　(人頌之曰我有田疇子産植之我有子弟子産敎/之子産而死誰其嗣之今公究心民瘼彰表風化)¶
　　(遺愛在人久而不忘即古循吏寧是過耶正德戊/寅春御史江西毛公伯溫來按中州觀風之暇因)¶
　　(考郡乘知公之賢可以軌範官守也乃疏公之善/政聞於朝廷以為無祠不足以慰輿情遂䝉俞允)¶
　　(事下有司為之維時太守山東袁公儐即毅然以/為已責為堂若干楹翼舍門垣俱就新整乃鑿堅)¶
　　(砥而以撰績之辭屬予以予嘗辱公門下士之末/誼不獲諉姑舉其大都以告之耳公諱堅字可久)¶
　　(别號栢軒博通五經尤邃於易登景泰甲戌進士/初令福山擢守萊州歴有聲蹟葢公少嘗師河東)¶
　　(薛文清公得伊洛之傳故見諸/德業者其光明正大有如此云)扁鵲廟(在鎮平縣/石佛保)¶
<pb:KR2k0047_WYG_048-68a>¶
　　蓼王廟(在唐縣南蓼山蓼臯陶之裔明李松正記/夫高爵重禄聲名震慴於天下者或可以)¶
　　(勢取之至於沒世不忘祠而祀之者惟其功德加/於民也春秋五霸非不强且盛也用兵相雄殺人)¶
　　(無忌在昔之氓咸有偕亡之誓何祠之有哉湖陽/古蓼國也堯封臯陶之胄居之猶周伯禽封於魯)¶
　　(也臯陶明刑唐虞陳謨簡䇿歸功於帝德降於民/可為天下萬世法自建國立宗百世之後為强楚)¶
　　(所滅臧文仲聞而哀之曰臯陶庭堅不祀忽諸噫/葢春秋之時王者之道衰井田之制廢諸侯渝盟)¶
　　(互相吞噬誅討莫加紀綱不振楚之滅蓼也何足/怪哉惟蓼㓕迄於宋季幾二千載城復於隍宫為)¶
　　(禾黍山麓斷隴之間遺祠猶存繼世繕修代不乏/祀北兵南下由此啟行刼於烈火煨燼無餘矣宋)¶
　　(地底定之後鞠為茂草誠可哀也邦人之情孰不/起高山仰止之思哉於是剗除荒穢因墓就址廊)¶
<pb:KR2k0047_WYG_048-68b>¶
　　(廟具興嚴靚藐然稍稱神之居也後增長源王顯/順王迭為配享積四十餘稔矣兹者汴梁營田提)¶
　　(舉裴世英卜神門之南因其亢爽不假客土而亭/成登眺豁然一目千里特可尚也舊廟無碑世英)¶
　　(因士夫秦信請予記之亟言神之靈應雨暘時若/凡有大旱異災告之於神無不捍除予聞而嘆曰)¶
　　(鬼神之德絶不可明雖然石言於晉神降於莘於/傳有之故詩曰下民之孽匪降自天職競由人不)¶
　　(在神也予述蓼國廢興及乎神之靈跡昭示將/來姑辨世之疑者與作廟之由以見其意焉)留¶
　　侯廟(有四一在泌陽縣北一在裕州東/一在舞陽縣治東一在葉縣南)淮瀆廟(在/桐)¶
　　(栢縣東康熙/三十三年)¶
(御書靈瀆安瀾四字遣官齎送製匾懸掛漢王延壽記/    延禧六年正月八日乙酉南陽太守中山盧奴郭)¶
<pb:KR2k0047_WYG_048-69a>¶
　　(君處正好禮尊神敬祀以淮水出平氏始於大復/潛行地中見於陽口立廟桐栢春秋崇奉災異告)¶
　　(愬水旱請求位比諸侯聖漢所尊受珪上帝大常/定甲郡守奉祀齋潔沉祭從郭君以來二十餘年)¶
　　(不復身至遣行承事簡畧不敬明神弗歆災害以/生五嶽四瀆與天合德仲尼慎祭常若神在若淮)¶
　　(則大聖親之桐栢奉建廟祠﨑嶇偪狹開創神門/立闕四達增廣壇場飾治華葢高大殿宇整齊傳)¶
　　(館石獸表道靈龜十四衢廷宏敞宫廟高竣祗慎/慶祀一年再至躬進三牲執玉以沉為民祚福靈)¶
　　(其報祐天地清和嘉祥昭格禽獸碩茂草木芬芬/黎庻頼祉民用作頌其辭曰泫泫淮水聖禹所導)¶
　　(湯湯其逝惟海是造疏穢濟逺柔順其道弱而能/强仁而能武晝夜不舍明哲所取實為四瀆與河)¶
　　(合矩烈烈明府如古之則䖍恭禮祀不愆其德惟/前廢弛匪功匪力災異以興陰陽以忒陟彼高岡)¶
<pb:KR2k0047_WYG_048-69b>¶
　　(臻茲廟側肅肅其敬靈湫降福雍雍其和民用悦/服禳禳其慶年穀豐殖望君輿駕扶老攜息慕君)¶
　　(塵軌奔走忘食懐君惠貺思/君罔極于胥樂兮傳於萬億)湯王廟(在鄧州/湯山上)穰侯¶
　　廟(在鄧州南舊城/内祀秦魏冉)武安君廟(在鄧州城/内東門上)三將軍廟¶
　　(在鄧州舊城外祀漢/霍去病賈復竇憲)三君子祠(在鄧州西南祀韓/愈寇凖范仲淹)¶
　　李文達公祠(在鄧州城東南祀大學/士李賢明洪治三年建)鐵忠烈公祠¶
　　(在鄧州城東/南祀明鐵鉉)原公祠(有三一在桐栢縣西門外一/在内鄉縣治南一在淅川縣)¶
　　(治西祀都御史原傑傑嘗撫治/鄖陽有惠政故士民為之立祠)嚴子陵祠(有二一/在内郷)¶
　　(縣石陂西山之巔/一在葉縣&KR1591;水北)高宻侯廟(有二一在新野縣官/碾里一在淅川縣東)¶
<pb:KR2k0047_WYG_048-70a>¶
　　(南五十里/祀漢鄧禹)張廷尉廟(在裕州城西祀漢張釋之明/楊守阯記河南南陽府裕州)¶
　　(本漢堵陽之地史稱漢廷尉張釋之為堵陽人今/裕州城西北四里有二邱焉其一隆崇者葢其墓)¶
　　(也南三里許舊嘗有祠臨於衢道其始創莫詳年/代遼邈鞠為茂草惟元人翰林待詔吳炳𨽻漢廷)¶
　　(尉張君祠者載之石碣尚存耳國朝宣徳四年知/州石鼎始復建之成化十年知州趙壽又重修之)¶
　　(為屋止三楹無門廡垣墻之障風雨不庇而樵牧/所趨亦日就頽敝矣二卜三年古杭許侯綸以進)¶
　　(士來知州事下車謁祠四顧慨然乃以是嵗十月/鳩工庀材正其傾頽葺其敝壊又拓其地作前門)¶
　　(三楹後寢及門兩廂左右各五楹四周以垣總七/十丈規制靚深像設嚴楚乃摹石大書榜於門曰)¶
　　(漢張廷尉祠又樹碑道旁表曰漢廷尉張釋之墓/以𢎞治三年三月十五日祀以少牢復具廷尉之)¶
<pb:KR2k0047_WYG_048-70b>¶
　　(事蹟與作祠之始末聞於朝且以先時有司循舊/俗祭以清明中元日為非禮請為更定焉事下禮)¶
　　(部遂定為春秋二仲月以下於州許侯乃奉詔如/斯舉祀又為區畫腴田六十畝俾守祠者嵗収其)¶
　　(租以為修葺之費兹以述職來京謁予為記予嘗/讀書有功烈於民者載在祀典而以法施於民者)¶
　　(為首為能殖百榖能平水土能均刑法之類是也/夫以均刑法者而與平水土殖百榖者同功以祀)¶
　　(之聖王之制禮其慮深矣廷尉之在漢持法甚平/如論犯蹕止當罰金論盜環不當致之族是且與)¶
　　(人主争獄於上而畧不敢狥情以屈罰其他可知/矣故當時有天下無寃民之稱其有功烈於民為)¶
　　(甚大殁於鄉而祭於社亦可也後世建祠墓所而/有司因舊俗私祭之故每每廢墜今許侯乃作新)¶
　　(其祠而顯列於朝著為令典歴千百世孰敢廢之/且許侯之為是者豈惟以崇飾先賢為觀美而已)¶
<pb:KR2k0047_WYG_048-71a>¶
　　(哉葢其所以施於民者必有所取法焉法其人故/崇其祠崇其祠又所以施法於後人也許君其亦)¶
　　(有志於古人之功烈者哉/故予併書之以為來者勸)䨇忠祠(在裕州南闗祀/明勅贈光祿寺)¶
　　(少卿郁采太僕/寺少卿任賢)七貞祠(在裕州阜有門内街西祀/楊氏胡氏劉氏二余氏二)¶
　　(趙/氏)舞陽侯廟(有二一在舞陽縣一/在葉縣祀漢樊噲)酇侯廟(在舞陽/縣治西)¶
　　二程夫子祠(在舞陽縣舞/泉書院内)葉尹廟(在葉縣昆陽保/祀春秋縣尹沈)¶
　　(諸/梁)三義廟(在葉縣墳臺保元初大德/間建明永樂十四年重修)¶
　汝寧府¶
　　社稷壇(在府西闗汝陽縣在西闗上蔡縣壇在西/郭外確山縣壇在西門外正陽縣壇在西)¶
<pb:KR2k0047_WYG_048-71b>¶
　　(闗外新蔡縣壇在縣治西西平縣壇在西郭外遂/平縣壇在西闗外信陽州壇在西闗外羅山縣壇)¶
　　(在西/門外)風雲雷雨山川壇(在府南關外汝陽縣在南/闗上蔡縣壇在南門外確)¶
　　(山縣壇在城東南正陽縣壇在南闗外新蔡縣壇/在縣治北西平縣壇在南門外遂平縣壇在南闗)¶
　　(外信陽州壇在南關外/羅山縣壇在南門外)先農壇(在府東闗汝陽縣/附郭從府祭上蔡)¶
　　(縣壇在東門外確山縣壇在東門外正陽縣壇在/東闗外新蔡縣壇在縣治東西平縣壇在東郭外)¶
　　(遂平縣壇在東闗外信陽州壇/在東門外羅山縣壇在東門外)厲壇(在府北闗外/汝陽縣壇在)¶
　　(北闗外上蔡縣壇在北郭外確山縣壇在北闗外/正陽縣壇在北闗外新蔡縣壇在縣治北西平縣)¶
　　(壇在北郭外遂平縣壇在北闗外信/陽州壇在城北羅山縣壇在北門外)¶
<pb:KR2k0047_WYG_048-72a>¶
　　文廟(崇祀啟孔子又另立啟聖/祠祀  聖公雍正元年奉)¶
(㫖追封祠孔子五代為王爵改名崇聖祠又學宫建名/    宦  祀名宦鄉賢祠祀鄉賢俱詳學校志各州縣)¶
　　(俱/同)忠義祠(汝陽縣祠在縣治東上蔡縣祠在城内/南街確山縣祠在學宫内正陽縣祠在)¶
　　(學宫西新蔡縣祠在縣治南西平縣祠在城内南/街遂平縣祠在學宫内信陽州祠在學宫内羅山)¶
　　(縣祠在/學宫内)節孝祠(汝陽縣祠在東門内上蔡縣祠在/城内東街確山縣祠在學宫西正)¶
　　(陽縣祠在宣化街北新蔡縣祠在縣治南西平縣/祠在北郭外遂平縣祠在倉街北信陽州祠在白)¶
　　(馬橋羅山縣/祠在學宫西)城隍廟(在府治東門内汝陽縣廟在/東門内上蔡縣廟在東門内)¶
　　(確山縣廟在縣治西北正陽縣廟在顯靈街新蔡/縣廟在縣治北西平縣廟在城内南街遂平縣廟)¶
<pb:KR2k0047_WYG_048-72b>¶
　　(在西門内信陽州廟在學/宫前羅山縣廟在北門内)關帝廟(在府治東祀漢/忠義侯雍正元)¶
　　(年/奉)¶
(㫖追封忠義侯三代為公爵另立祠祀汝陽縣附郭廟/    同上蔡縣廟在城内北街確山縣廟在縣治東正)¶
　　(陽縣廟在南闗新蔡縣廟在縣治東西平縣廟在/南郭外遂平縣廟在倉街信陽州廟在學宫前羅)¶
　　(山縣廟在/十字街頭)旗纛廟(在府治東汝陽縣附郭廟同上/蔡縣廟在北郭外信陽州廟在)¶
　　(城外/東南)龍神廟(在府治南闗/雍正五年奉)¶
(㫖京師裝塑神像各省遣官迎請崇祀汝陽縣附郭廟/    同確山縣廟在城西北西平縣廟在王店遂平縣)¶
　　(廟在南闗外信陽州廟在城南夏/涼村羅山縣廟在縣西後街址存)火神廟(在府治/東汝陽)¶
<pb:KR2k0047_WYG_048-73a>¶
　　(縣附郭廟同上蔡縣廟在城内南街確山縣廟在/東門外正陽縣廟在城外小東闗新蔡縣廟在黯)¶
　　(治北西平縣廟在城内南街遂平縣廟在南闗/外信陽州廟在南闗外羅山縣廟在十宇街南)八¶
　　蜡廟(在府治東門内汝陽縣附郭廟同上蔡縣廟/在西門内確山縣廟在東郭外正陽縣廟在)¶
　　(城外小東闗新蔡縣廟在縣治北西平縣廟在北/郭外遂平縣廟在城隍廟内信陽州廟在社稷壇)¶
　　(内羅山縣廟/在西門外)東嶽廟(在府治北闗外汝陽縣附郭/廟同上蔡縣廟在東郭外確)¶
　　(山縣廟在城東南正陽縣廟在東闗外新蔡縣廟/在縣治南西平縣廟在東郭外達平縣廟在東闗)¶
　　(外信陽州廟在南門内/羅山縣廟在十字街南)文昌祠(在府治南門外汝/陽縣附郭祠同上)¶
　　(蔡縣祠在城東南確山縣祠在學宫東正陽縣祠/在學宫東新蔡縣祠在縣治南西平縣祠在縣治)¶
<pb:KR2k0047_WYG_048-73b>¶
　　(東南隅遂平縣祠在東門内信陽州/祠在學宫東羅山縣祠在學宫東)禹王廟(在府/城溱)¶
　　(洧橋/南)光武帝廟(在府城東/三十里)荆將軍廟(在府西祀/衞人荆軻)二¶
　　孝子祠(在府城西闗祀/孝子蔡順董永)張明府廟(有二一在府城/東二里一在確)¶
　　(山縣北二十里漢平輿令張熹旱禱焚身而雨後/人感而祀之宋夏侯冲記熙寧五年夏六月安昌)¶
　　(不雨百榖亡生斯民嗷嗷愁痛之聲日溢里巷我/邑宰李公皎喟然嘆曰烏有誠之能修而祥之不)¶
　　(召者耶吾聞縣北十五里有故張明府祠者明府/昔因旱殞身誠亦至矣盍往禱焉於是率同僚備)¶
　　(特餼與吏人耆老造祠下而告其神曰懽神生不/私身死猶庇民既食吾土何至此而澤不下降耶)¶
　　(抑亦有所徯而後豐其施耶今廟貎隳矣果霈霡/霂以慰民望則將大神宇新神像以彰神貺惟神)¶
<pb:KR2k0047_WYG_048-74a>¶
　　(亦且永有依哉既而川谷暝翳僅瞬息許而霶𩃱/下注溝澮皆盈矣後旬日邑民數百人舉忻忻有)¶
　　(喜色而願輸財殫力以踐報神之約李公曰俞斯/吾志也於是誅榛莽撤朽敝夷崇增庳巋然厥止)¶
　　(乃易神之像使尊而從禮敞神之室使壯而且麗/為東西廊廡設左右夾舍直堂衍獻酌之位出門)¶
　　(分宴衎之居而又繚以周垣峻以閎閈庖湢庫圉/罔不備矣飾不加繢而輪奐制不加廣而宏深曾)¶
　　(不踰時厥功大就神之威靈若或相之不然何民/之忘其勞若是也耶明府姓張諱熹字季和東漢)¶
　　(武城人靈帝時為平輿令時大旱躬自祈禱未獲/嘉應乃積薪自焚主簿崇小史張純皆從而焚焉)¶
　　(炎火既燎大澤斯霈此明府之死於蔡人也宜蔡/人懐其惠而萬世崇祀之不冺也今邑宰一旦以)¶
　　(至誠叩之則感應捷於影響廟貌聿新子來之助/亦宜其不戒而自孚也夫憂民事神可以觀仁懐)¶
<pb:KR2k0047_WYG_048-74b>¶
　　(惠思報可以觀義一舉而二善備/焉李公之德當與明府而同逺矣)范張廟(在府城/北雞黍)¶
　　(臺上祀漢/范式張邵)狄梁公廟(在府城南祀唐丞相狄仁傑/傑先為豫州刺史申理詔獄)¶
　　(有功故立/廟祀之)顔魯公祠(在府城内祀唐顔真/卿以其死節之地也)裴晉公¶
　　廟(在府城西祀裴度以其帥師/淮西平吳元濟有功故祀之)三公祠(在府城北/門外祀唐)¶
　　(裴度韓/愈李愬)李將軍廟(在府城西三十五里唐節度使/李愬雪夜白馬入蔡州擒吳元)¶
　　(濟故後人/立廟祀之)岳武穆王廟(在府西門月城内昔宋紹/興初武穆嘗統軍克復蔡)¶
　　(州蔡人徳之故為立廟明高叔嗣詩戰血憑誰浣/忠魂任所之郊原高故壘草樹暗靈祠落日啼鵑)¶
　　(處征人繫馬時千年/知已涙片石外孫辭)高丞相廟(在府城閭巷口祀/元丞相高興興封)¶
<pb:KR2k0047_WYG_048-75a>¶
　　(河南汝/陽王)汝守遺愛祠(在府治前宣化坊右祀王/崇古曹科史桂芳邱度)何¶
　　先生祠(在府城北天中書/院西祀何景明)熊先生祠(在府城北天/中書院東祀)¶
　　(推官熊/尚文)崇左史劉公祠(在府城西南隅祀/崇藩長史劉遷)白龜廟¶
　　(在上蔡縣東三十八里祀/白龜之神臺下産蓍草)上蔡先生祠(在上蔡縣/南一里明)¶
　　(正統五年重建祀宋謝良佐成化十五年知府/錢鉞買田三十畞令其後裔主之以供祀事)霍¶
　　愍節公祠(在上蔡縣東門内祀/贈光祿寺少卿霍思)烈女祠(祀田臘梅/程蘭香邱)¶
　　(氏在上蔡/縣甕城内)漆雕先生祠(在新蔡縣南闗明萬厯三/十三年知縣張延登治蔡)¶
　　(有惠政遷主事瀕行邑父老立生/祠延登退讓不居易以漆雕開主)陳太尉廟(在新/蔡縣)¶
<pb:KR2k0047_WYG_048-75b>¶
　　(明萬厯年知縣潘昭度建明陳繼儒記汝南有先/賢曰陳仲舉漢太尉也仲舉産於蔡未有祠祀太)¶
　　(尉者吾友新蔡令潘昭度始昭度之言曰陳太尉/扶忠賢之轂滌腐餘之腥計延炎鼎而不免於難)¶
　　(每讀史悵焉心悲今幸宦兹土為考室祀焉陳子/其為我記陳子嘆曰甚矣潘大夫治蔡之整暇也)¶
　　(今天下叢祠野廟雜出於山崖水陬之間刑羊豕/㪺酒漿土籥田鼓嵗事鬼不絶而於先賢故老未)¶
　　(聞庀一楹享一升者鄉民不足責責在守土吏而/潘大夫治蔡有異政暇讀異書因以采風弔古而)¶
　　(有慕仲舉之風節也仲舉與竇武同心輔政徵用/海内名賢以清君側之惡而卒被曹節王甫輩矯)¶
　　(詔所殺涑水氏謂其撩虺蛇之頭踐虎狼之尾身/被淫刑禍及國家而余獨謂此天也非人也假若)¶
　　(天祚炎漢仲舉得行其志大猾横璫豈敢與趙夫/人女尚書塗面濁亂天下朱穆不憤懣死劉瓆成)¶
<pb:KR2k0047_WYG_048-76a>¶
　　(瑨陽球不獄死楊喬不絶食死巴肅不逮死范滂/李膺不拷掠死曹鸞不上書死門生故吏天下豪)¶
　　(傑及儒學行義者不廢禁徙竄死夫此諸賢者在/朝為正人在天為列星而一旦駢首對簿於獄吏)¶
　　(之前屠翦族滅於刑餘纎人之手者何也此其開/葢有機焉陰符經云天發殺機移星易宿地發殺)¶
　　(機龍蛇起陸人發殺機陰陽反覆殺機者天地猶/且懼之何況人乎此機一動初發於仲舉竇后幽)¶
　　(再發於何進天子走而董卓曹操袁紹司馬懿之/流皆閧然攘臂起矣自此分為三國裂為六朝五)¶
　　(百年間靡嵗不干戈靡嵗不甲胄擾攘乾坤沸同/鼎鑊而殺機實芽於桓靈之末葢操懿諸奸軰業)¶
　　(已早生人間如伏薪之火曹節王甫特為揚灰聚/薪而仲舉不幸首觸其烈焰耳吾故謂此天也非)¶
　　(人也嗟夫天下有道當造化之生機賢者不躍則/飛天下無道當造化之殺機賢者不亢則戰申屠)¶
<pb:KR2k0047_WYG_048-76b>¶
　　(蟠袁閎潛龍也孫岐張儉惕龍也仲舉之所遭亢/龍也身荷桓靈竇太后之知前為李固所表薦後)¶
　　(為羣賢所倚望欲潛類巧欲惕類怯八十老翁更/欲何為而惜一腔中𤣥黃之血戰哉語曰太直若)¶
　　(屈余曰不屈乃直又曰太剛則折余曰惟折乃剛/等死耳殤死壽死十日不汗亦死死者自漢以來)¶
　　(如蚊蚋相似而惟陳太尉則猶傳至今且有潘大/夫創祠而俎豆之者則太尉何嘗死也太尉被難)¶
　　(後故人銍令朱震聞而往哭収葬其屍匿其子逸/於甘陵界中事覺繫獄合門桎梏備受毒楚終不)¶
　　(言逸得免逸後與袁楷會於冀州刺史王芬座欲/乘帝廵幸河間刼諸常侍以報父讐志雖不遂孝)¶
　　(子也震與逸皆宜配饗太尉而鑄曹節王甫像跽/列於庭以著天下後世殺賢士大夫之榜様則太)¶
　　(尉亦可以長嘯於九原矣潘大夫其以為何如/潘大夫名增紘字昭度浙之烏程人丙辰進士)郅¶
<pb:KR2k0047_WYG_048-77a>¶
　　君章祠(在西平縣東門外百/歩許祀東漢郅惲)忠節祠(在西平縣治/西北明正德)¶
　　(六年薊寇陷城知縣王佐邑人進士徐文英死之/事聞贈佐光祿寺少卿文英正卿仍命建祠祀之)¶
　　(後鄉人益以兩廡祀同難義官賈/得山生員徐國輪等三十七人)貞節祠(在西平/縣北門)¶
　　(外官道西祀貞女烈婦同死流賊之難者/五人周采蘋李明良劉氏左氏賈慧姿)二良祠¶
　　(在西平南門外祀/知縣江珙王來鳯)李侯祠(在西平縣南/闗祀李孟春)漢户牖侯¶
　　廟(在遂平縣城南/祀漢丞相陳平)范公祠(在遂平縣學西/祀范滂及滂母)靈應廟¶
　　(在確山縣西北三十里郎山俗傳漢相/陳平主之宋崇寧初賜額有禱輙應)黃先生祠¶
　　(在正陽縣城内祀黃憲明孫繼臯記汝陽故有黃/叔度祠嵗久不飾且壊某君以職事薦蘋藻於祠)¶
<pb:KR2k0047_WYG_048-77b>¶
　　(下周覽太息乃始葺而新之葢東漢之世距今千/三百年其人與骨朽已久矣而其祠輙壊其名猶)¶
　　(若新也夫俾叔度與當世之賢豪比跡而論列則/慷慨不若李范死國不若陳竇流化一方不若荀)¶
　　(陳葢史亦謂其言論風㫖無所表見而胡以殁而/祠祠而至今不絶也嗟夫方漢之季士争騖卓詭)¶
　　(之行相矜以聲相高以死當是之時服桁楊齒刀/鋸甘心而不悔者葢肩相摩踵相接也其禍至於)¶
　　(正人盡而社稷從之識者以此亦咨嗟嘆息諸賢/之少激矣叔度何不足為蕃為武為膺為滂顧以)¶
　　(為捐吾生無救於天下而又趨之吾弗忍也吾既/不能以一木支大厦之顛而又沾沾百里以為惠)¶
　　(使天下猶得而窺其淺深若太丘朗陵者吾又弗/為也所謂隤然其處順淵乎其似道者真知叔度)¶
　　(哉後世淺𠂻之夫以為叔度名跡隱晦此特善自/匿者嗟夫荀季和之賢也郭林宗之純德也戴良)¶
<pb:KR2k0047_WYG_048-78a>¶
　　(之高才也陳仲舉之盛名也咸匪樂自損而妄譽/人者而靡不退然深服逺去鄙吝叔度之長豈真)¶
　　(善自匿也乎哉假令叔度遭時得志其建豎必在/當時諸賢之上何者善蔵者必善用倐而蠖屈倐)¶
　　(而龍躍自千載之下陰度之其辦此也必矣惟其/實能辦之而言論風㫖又一無所見此正善處濁)¶
　　(世者廼叔度所以賢也雖然叔度並其當時之名/與跡欲晦之而後之人乃區區尸而祝焉豈叔度)¶
　　(之情乎葢名以濁世晦者必以清時顯古之翳迹/巖藪而垂聲來禩者非一也則叔度之久而獲祠)¶
　　(於其鄉也固顯晦之理也哉且使後之人游於其/祠而夷考其人縁其人以求其意度其有風乎則)¶
　　(某君之為是舉也知政本矣余/故記之以詔來者俾永勿壊)伏羲廟(在信陽州/城内放生)¶
　　(池/東)神農廟(在信陽州西/北四十里)申伯廟(在信陽州東北/世傳有申伯墓)楚¶
<pb:KR2k0047_WYG_048-78b>¶
　　王廟(在信陽州城/北七十里)景賢祠(在信陽州儒學内祀申/伯子貢姚崇范純仁劉)¶
　　(安世明成化/十五年建)寗公祠(在信陽州北祀/汝南道寗河)黃公祠(在信/陽州)¶
　　(東南祀/黄煒)朱公祠(在信陽州城北祀/汝南道朱一馮)義陽侯廟(在羅/山縣)¶
　　(治西祀漢義/陽侯傅介子)¶
　汝州¶
　　社稷壇(在北門外迤西魯山縣壇在西門外郟縣/壇在北門外迤西寳豐縣壇在城西伊陽)¶
　　(縣壇在/城西)風雲雷雨山川壇(在南闗外魯山縣壇在/小南闗外郟縣壇在南)¶
　　(門外迤東寳豐縣壇在/城南伊陽縣壇在城南)先農壇(在城東魯山縣壇/在城東郟縣壇在)¶
<pb:KR2k0047_WYG_048-79a>¶
　　(東門外寳豐縣壇在東/闗外伊陽縣壇在東闗)厲壇(在北門外魯山縣壇/在城北郟縣壇在北)¶
　　(門外寶豐縣壇在城東/北伊陽縣壇在北門外)¶
　　文廟(崇祀啟孔子又另立啟聖/祠祀  聖公雍正元年奉)¶
(㫖追封祠孔子五代為王爵改名崇聖祠又學宫建名/    宦  祀名宦鄉賢祠祀郷賢俱詳學校志各縣俱)¶
　　(同/)忠義祠(在學宫内魯山縣祠在學宫内郟縣祠/在學宫内寳豐縣祠在學宫内伊陽縣)¶
　　(祠在學/宫内)節孝祠(在學宫外魯山縣祠在城内南街/郟縣祠在城内南街寳豐縣祠在)¶
　　(縣署西街伊陽/縣祠在南街)城隍廟(在大街路北魯山縣廟在/縣東門郟縣廟在縣治西)¶
　　(寳豐縣廟在東侯街伊/陽縣廟在西門内後街)闗帝廟(在西大街祀漢忠/義侯雍正元年奉)¶
<pb:KR2k0047_WYG_048-79b>¶
(㫖追封忠義侯三代為公爵另立祠祀魯山縣廟在西/    門外郟縣廟在城内東街寳豐縣廟在城内伊陽)¶
　　(縣廟在大/街路北)旗纛廟(在西關外魯山縣廟在/東闗郟縣廟在東門外)龍神廟¶
　　(在西闗正北/雍正五年奉)¶
(㫖京師裝塑神像各省遣官迎請崇祀魯山縣廟在南/    闗東南郟縣廟在城内南街寳豐縣廟在城東北)¶
　　(伊陽縣廟/在東門外)火神廟(在城隍廟東魯山縣廟在養濟/院巷郟縣廟在城内南街寳豐)¶
　　(縣廟在東闗伊陽/縣廟在城内南街)八蜡廟(在社稷壇西魯山縣廟/在東闗郟縣廟在城内)¶
　　(南街寳豐縣廟在東闗/伊陽縣廟在東門外)東嶽廟(在東闗魯山縣廟/在東闗郟縣廟在)¶
　　(東門外寳豐縣廟在北/闗伊陽縣廟在車坊西)文昌祠(在學宫内魯山縣/祠在南門内郟縣)¶
<pb:KR2k0047_WYG_048-80a>¶
　　(祠在學宫前寶豐縣祠在學/宫内伊陽縣祠在學宫内)風伯廟(舊在風穴山/巔今遷於州)¶
　　(東北官/莊保)許由廟(在州西闗洗耳河側唐楊植記堯/之聰明由先生成堯之治理由先)¶
　　(生始堯不以天下讓先生先生之道猶昏先生不/以清節避唐堯唐堯之道何尊是知天地間堯而)¶
　　(許之日而月之生人以來避讓之人未有如先生/者若非錙銖九有亢極一夫安能以巖澤枯槁之)¶
　　(姿下聖神文武之徳則知丹朱得堯之體而遺堯/之性先生得堯之性而遺堯之名是得之者守之)¶
　　(不足遺之者宰之有餘天用先生糠粃帝王牢籠/六合故先生躬載清規首出萬古僣賊偽臣之過)¶
　　(拜先生廟者得不戒之哉使湯之智讀先生書夏/祀不滅也使發之聖得先生夢商廟不墟也然湯)¶
　　(武聖人之用也先生聖人之潔也於亂則吾用於/治則吾潔二者聖人經時之大柄使湯武逢堯舜)¶
<pb:KR2k0047_WYG_048-80b>¶
　　(是必韜用而先潔矣先生逢桀紂是必捨潔而趨/用矣則聖道變化豈有殊耶故喜為雲霞怒為雷)¶
　　(雨先生神也生為春夏殺為秋冬先生功也結為/山嶽融為川瀆先生壽也星羅月帳巖靈壑静先)¶
　　(生宅也至人無為金玉在璞先生富也功而不宰/人文化成先生道也休光烈儀仰道垂師先生文)¶
　　(也天機自潔雖死不褻先生武也噫先生所謂禀/天之德合地之式居天地之中立帝王之則噫先)¶
　　(生所謂往矣誰能宗見寥廓但箕潁之上惟餘清/風噫先生所謂聖人之大標天地之無外揖堯謝)¶
　　(舜疇為吾輩我來獨尋請禱/意深再拜刻石取文於心)忠孝祠(在州西門内/祀春秋潁考)¶
　　(叔唐顔真卿明/嘉靖七年建)顔魯公祠(在州治東/龍興寺)二程祠(在州/治西)¶
　　(聖學/書院)沈公祠(在州治西祀知州沈貴明/正綂間建成化中重修)滕公祠(有/二)¶
<pb:KR2k0047_WYG_048-81a>¶
　　(一在州治西一在州東門祀/兵部侍郎滕昭明𢎞治間建)三聖廟(在魯山縣孫/村保祀堯舜)¶
　　(禹/)漢高祖廟(有三一在郟縣西北黃道保一在寳/豐縣陂北保一在伊陽縣北三十里)¶
　　唐太宗廟(在郟縣東北/薄姬掌保)留侯廟(在郟縣南小安保/明霍鵬詩子房祠)¶
　　(壓大河濱遐想元機動若神䇿入商山招四皓諌/還覇上定三秦漢家龍躍功纔就楚地蛇分志已)¶
　　(伸邈矣高風吾所仰/長敎野老薦青蘋)酇侯廟(在郟縣/治西)忠烈王廟(在/郟)¶
　　(縣西下黄道保/祀唐李進甫)七賢祠(在郟縣治東北崇正書院/内祀濓溪明道伊川横渠)¶
　　(晦菴東/坡潁濱)三蘇祠(在郟縣西北峨眉山元至正間建/明成化十八年重修明胡謐記宋)¶
　　(蜀之眉山蘇氏文忠文定伯仲兩公其墓並在今/河南汝州郟縣西北三十五里所謂世傳蘇墓是)¶
<pb:KR2k0047_WYG_048-81b>¶
　　(已葢文忠嘗謫汝愛其地有山形勝類其鄉遂有/終焉之志因號曰小峨眉山貽書仲氏文定曰他)¶
　　(日我死貧不能歸其葬我於是既而自請徙常以/建中靖國元年卒其子過偕文定奉柩葬焉即所)¶
　　(謂小峨眉山遵治命也越數稔為政和之二年文/定卒亦葬於是既葬過遂家潁昌之斜川距是山)¶
　　(僅二百里而近與文定子孫嵗恒有事焉此二墓/之所由也宋南渡二公之後率㪚處靡存嵗時寢)¶
　　(廢塋域日入蕪穢逮元至正初知州元叔儀為之封/樹築垣稍復舊規至順初詔禮部又為樹碑神道)¶
　　(以表之而朝紳且請建寺額曰廣慶命僧居守之/置地若干畞以其租為祀事之費至正間縣尹楊)¶
　　(允因謁廟而創祀焉謂兩公之學實出其父老泉/先生敎也雖眉汝之塋相望數千里而其精靈之)¶
　　(往來必陟降左右葢未始相逺有墓必有祠而兩/公之宜祀當推本攸自遂置老泉衣冠瘞諸兩公)¶
<pb:KR2k0047_WYG_048-82a>¶
　　(塚右而肖三像各設神主祠内父中子列侍焉此/又禮之以義而起者也元季寺燬僧無定棲地日)¶
　　(侵於里豪用致樵牧弗禁塋域蕪穢尤甚於昔國/朝雖累詔有司視封先賢遺墓然遵承者鮮天順)¶
　　(間蘇之郷人吳中行凖為河南按察使常檄命所/司葺封三蘇祠墓功未就緒而行準致仕去成化)¶
　　(丁酉行準季弟今河南左布政使節行驗欲卒成/其兄之志也遂捐俸倡所司僚屬及郡民好義者)¶
　　(出貲市材鼎建祠五楹左右翼兩廂各三楹前立/門三楹像主整舊如新三塚加封倍前周繚以垣)¶
　　(肇工於是年秋七月越明年春三月告訖於是郟/尹張廣歸里豪所侵地六頃八卜畞有竒行驗率)¶
　　(諸嘗有事者涖之且告慰祠墓如禮僉謂不可無/文以告將來屬謐記其顛末惟蘇氏父子伯仲家)¶
　　(學之淵源與其所著述建立之雄偉卓絶驂馳而/鼎峙者千百載猶一日雖四方庸夫䜿子皆知敬)¶
<pb:KR2k0047_WYG_048-82b>¶
　　(慕而款仰之而况吾儒之流與其鄉之後進乎是/宜其體魄之所藏精靈之攸萃其可不加䕶葺乎)¶
　　(此前元諸良有司與今吳氏昆季所謂汲汲相繼/斯役者亦其高山景行之思之不容已焉顧行凖)¶
　　(早歴内外臺既急流勇退有年今雖即世而行驗/方駸駸入柄國政葢夙以兩公自期者故其於茲)¶
　　(役也尤加/之意云)膠東侯廟(在寶豐縣治西北隅祀漢賈/復元王頔記壬辰冬十月有)¶
　　(一日上沐日寳豐吕元甫以賈侯碑請於頔且曰/先是侯之祠堂薦經兵亂楝宇傾圯神居得無恙)¶
　　(乎因鳩資佽役逺近樂為之用經營者凡數月告/厥成功仍其故而新之堂之西貞珉在焉以年代)¶
　　(逾逺殆為風雨之所震陵其文漫滅了不可讀近/又缺然仆而分之俟其好事者復立於石葢闕斯)¶
　　(文願先生備述其事頔曰侯東漢名臣也當建武/中興之際其元勲偉烈書之簡册昭乎若日月揭)¶
<pb:KR2k0047_WYG_048-83a>¶
　　(太虛於萬世有不可掩者頔何言哉竊嘗聞之褒/忠以勸臣之義聖主不忘人之功鐫石紀實告夫)¶
　　(來者此碑之所由興也謹按侯傳取其大畧得以/詳之矣侯字君文南陽冠軍人也少好學習尚書)¶
　　(舞陽李生稱為將相之器新室末嘗聚數百人居/羽山自號將軍聞更始亂攜衆歸漢因鄧禹得召)¶
　　(見光武竒之署為將軍督盜賊馬羸光武解左驂/以賜之至信都遷偏將軍觀其拔邯鄲擊青犢戰)¶
　　(五校降陳橋每被羽先登所向皆靡衆服其驍勇/建武二年拜執金吾封冠軍侯時南方未平郾益)¶
　　(强帝召諸將議兵事未有言沉吟久之以檄叩地/曰誰當擊郾侯率然請行帝喜曰金吾擊郾吾復)¶
　　(何憂遂遣大破之降尹尊盡平其地明年春從帝/至宜陽降赤眉將軍征伐未嘗敗數與諸將潰圍)¶
　　(解急身被十二鎗帝以其敢深入常令其從征而/壯其勇節諸將論功自伐未嘗冇言帝曰賈君之)¶
<pb:KR2k0047_WYG_048-83b>¶
　　(功我自知之十三年封膠東侯知帝欲偃干戈修/文德廼與高宻侯剽甲兵敦儒術帝深然之遂以)¶
　　(列侯歸第闔門養威其後朱祐等薦侯宜為宰相/帝命與公卿叅議國家大事恩遇甚渥善哉蔚宗)¶
　　(之言若賈之不伐足以感動三軍而懐敵人故克/成逺業終全其慶頔摭實而言非敢妄有加焉噫)¶
　　(其生也炎朝之名將其往也異代之靈神祀典曰/有功於民則祀大哉巍乎侯之功血食於一方葢)¶
　　(宜矣陰相其福享名無窮是宜闔郡嵗時致祭祠/而像事之父老潔其衣冠陳其黍稷香火之奉奠)¶
　　(以少牢惟恐其後也頔遂作迎送神歌四章俾陳/於前且以慰邦人之思其詞曰雲旗摇摇𣺌何許)¶
　　(神之降兮自靈宇香風泠泠肅甘雨嗚呼一歌兮/歌以迎黍稷明德兮惟歆誠其二曰冠軍威名驚)¶
　　(照耀萬古巍然奠廟貌邦人敬之薦蘋藻嗚呼再/歌兮神意安雲車飈馭來人間其三曰金吾金吾)¶
<pb:KR2k0047_WYG_048-84a>¶
　　(名可紀折衝神威制千里當時公孫堪比擬嗚呼/侑歌兮歌以辭有功於民祀奚疑其四曰我侯為)¶
　　(臣忠世祖功烈中興當建武定封膠東乃其/所嗚呼永歌兮歌送神陰相以福邦之民)卓令¶
　　廟(在寳豐縣坊郭/保祀漢卓茂)明道祠(在寳豐縣䨇酒務保程/顥常謫居講道於此故)¶
　　(後人立/祠祀之)五忠廟(在伊陽治西南祀三國時/闗羽張飛趙雲黄忠馬超)¶
　陳州¶
　　社稷壇(在西門外西華縣壇在南門外商水縣壇/在西門外項城縣壇在西門外沈邱縣壇)¶
　　(在西/門外)風雲雷雨山川壇(在南門外西華縣壇在南/門外商水縣壇在東闗外)¶
　　(項城縣壇在南門外/沈丘縣壇在南門外)先農壇(在東門外西華縣壇/在東門外商水縣壇)¶
<pb:KR2k0047_WYG_048-84b>¶
　　(在東門外項城縣壇在東/門外沈邱縣壇在東門外)厲壇(在洪福寺東西華/縣壇在北門外商)¶
　　(水縣壇在北門外項城縣壇在/北門外沈邱縣壇在北門外)¶
　　文廟(崇祀啟孔子又另立啟聖/祠祀  聖公雍正元年奉)¶
(㫖追封祠孔子五代為王爵改名崇聖祠又學宫建名/    宦  祀名宦鄉賢祠祀鄉賢俱詳學校志各縣俱)¶
　　(同/)忠義祠(在城内西華縣祠在學宫西商水縣祠/在學宫前項城縣祠在學宫内沈邱縣)¶
　　(祠在學/宫西)節孝祠(在城内南街西華縣祠在城隍廟/左商水縣祠在忠義祠東項城縣)¶
　　(祠在學宫外沈外/邱縣祠在學宫)城隍廟(在西門街西華縣廟在縣/治西商水縣廟在西門街)¶
　　(項城縣廟在城内北街/沈邱縣廟在東門内)闗帝廟(在西門街祀漢忠/義侯雍正元年奉)¶
<pb:KR2k0047_WYG_048-85a>¶
(㫖追封忠義侯三代為公爵另立祠祀西華縣廟在東/    門外商水縣廟在南門街項城縣廟在城内西街)¶
　　(沈邱縣廟在/社稷壇北)旗纛廟(在北門街西華縣廟在南闗/外項城縣廟在西闗北沈邱)¶
　　(縣廟在社/稷壇西)龍神廟(在城南門雍/正五年奉)¶
(㫖京師裝塑神像各省遣官迎請崇祀西華縣廟在西/    闗外商水縣廟在西門街項城縣廟在城内東街)¶
　　(沈邱縣廟在/縣治東南)火神廟(在南門街西華縣廟在城西/南隅商水縣廟在西門街項)¶
　　(城縣廟在城内西南小/街沈邱縣廟在南闗)八蜡廟(在東門外西華縣/廟在東闗外商水)¶
　　(縣廟在東闗外項城縣廟在城内/西南小街沈邱縣廟在先農壇西)東嶽廟(在城外/東闗西)¶
　　(華縣廟在縣東橋商水縣廟在城外南闗項/城縣廟在城内西街沈邱縣廟在縣南闗)文昌¶
<pb:KR2k0047_WYG_048-85b>¶
　　祠(在學宫東西華縣祠在城内商水縣祠在城内/東街項城縣祠在城内南街沈邱縣祠在火神)¶
　　(廟/西)四賢祠(在州治西祀漢汲黯/宋范仲淹包拯岳飛)伏犧廟(在州城西/北五里明)¶
　　(正統/間建)漢光武廟(有三一在州城東一在商水縣城/西一在項城縣明田英詩遐想炎)¶
　　(劉運中絶鼉鼃騰躍蛟新蟄四海生靈沸鼎間横/空紫氣天無色帝庭假手行天誅白水真人秉黃)¶
　　(鉞昆陽一戰無堅敵勢若長風掃枯葉赤眉解甲/銅馬降成績不勞兵刃血衣冠争覩入闗時自是)¶
　　(人心思漢切邦基克復舊山河混沌重開新日月/一時感遇會風雲扶起中興帝王業嵳峩古殿今)¶
　　(仍存鬰鬰蒼烟森老柏風林瀟䬃動威靈猶似當/年擁旌節我來弔古獨徬徨欲認殘碑悉磨㓕采)¶
　　(蘋誰與薦寒泉瓦爐香冷灰留雪仰瞻御座衮衣/明清風不盡有餘烈往來行客幾春秋南山依舊)¶
<pb:KR2k0047_WYG_048-86a>¶
　　(青&KR3093;/嵲)趙犨祠(在州治北犨後唐為刺史拒黃/巢以全陳宋熙寜間建祠以祀)晏公¶
　　廟(在州鼓樓南祀/宋知州晏殊)箕子廟(在西華縣治内宋王十/朋詩諌君不聴念君深)¶
　　(披髮佯狂自皷琴千古共傳/箕子操一時難悟狡童心)商高宗廟(有二一在/商水縣西)¶
　　(南一在西華縣北長平/鄉東上有司春秋致祭)黃帝廟(在商水/縣西)楊烈婦祠¶
　　(在項城/縣城西)賈令祠(在項城縣舊城/東祀漢令賈逵)¶
　許州¶
　　社稷壇(在城東北臨潁縣壇在城西北襄城縣壇/在縣西北郾城縣壇在西闗外長葛縣壇)¶
　　(在城/西北)風雲雷雨山川壇(在城南臨潁縣壇在城南/襄城縣壇在城東南郾城)¶
<pb:KR2k0047_WYG_048-86b>¶
　　(縣壇在南闗外長/葛縣壇在南門外)先農壇(在東門外臨潁縣壇在/東門外襄城縣壇在城)¶
　　(東南郾城縣壇在東門/外長葛縣壇在城東南)厲壇(在城西北臨潁縣壇/在北門外襄城縣壇)¶
　　(在縣治北郾城縣壇在北/門外長葛縣壇在北門外)¶
　　文廟(崇祀啟孔子又另立啟聖/祠祀  聖公雍正元年奉)¶
(㫖追封祠孔子五代為王爵改名崇聖祠又學宫建名/    宦  祀名宦鄉賢祠祀鄉賢俱詳學校志各縣俱)¶
　　(同/)忠義祠(在學宫内臨潁縣祠在學宫西襄城縣/祠在學宫左郾城縣祠在學宫内長葛)¶
　　(縣祠在/學宫内)節孝祠(在城内南街臨潁縣祠在城内北/街襄城縣祠在學宫右郾城縣祠)¶
　　(在東闗内長葛/縣祠在學宫東)城隍廟(在城内南街臨潁縣廟在/城内西街襄城縣廟在縣)¶
<pb:KR2k0047_WYG_048-87a>¶
　　(治北郾城縣廟在西闗/内長葛縣廟在東門外)闗帝廟(在城内南街祀漢奉/忠義侯雍正元年)¶
(㫖追封忠義侯三代為公爵另立祠祀臨潁縣廟在城/    内北街襄城縣廟在縣東關郾城縣廟在城内長)¶
　　(葛縣廟在縣/治東北隅)旗纛廟(郾城縣廟/在東闗外)龍神廟(在城北雍/正五年奉)¶
(㫖京師裝塑神像各省遣官迎請崇祀臨潁縣廟在城/    外瓦店大路北襄城縣廟在南門外郾城縣廟在)¶
　　(縣北長葛縣/廟在城東北)火神廟(在城内西街臨潁縣廟在城/内南街襄城縣廟在縣東北)¶
　　(郾城縣廟在西闗長/葛縣廟在小南門内)八蜡廟(在城北臨潁縣廟在/城南襄城縣廟在城)¶
　　(南郾城縣廟在南闗長/葛縣廟在龍王廟内)東嶽廟(在城東臨潁縣廟/在城東襄城縣廟)¶
　　(在城東北郾城縣廟在東/闗長葛縣廟在縣東闗)文昌祠(在縣治東南隅/臨潁縣祠在學)¶
<pb:KR2k0047_WYG_048-87b>¶
　　(宫東襄城縣祠在學宫内郾城縣/祠在學宫内長葛縣祠在學宫東)衞靈公祠(在州/城西)¶
　　(靈井/後)漢獻帝廟(有二一在許州古城西一在臨潁/縣繁城鎮魏文帝受禪之地故為)¶
　　(立廟/焉)陳太丘祠(在州治東南/祀漢陳寔)西鄉侯祠(在州東古/城内祀漢)¶
　　(將西鄉/侯張飛)蔡孝子廟(在州城南祀漢孝子蔡順每嵗/四月十五日祭葢取椹熟時也)¶
　　七先生祠(在州學内祀周惇頥程顥程/頥邵雍張載司馬光朱熹)楊統制廟¶
　　(在臨潁縣小商橋祀岳忠武部將楊再興明王祖/嫡記小商橋界臨潁郾城南北各三十里宋楊將)¶
　　(軍死事處也予為諸生試大梁數經其地許俗好/鬼神嵗時享賽豪侈相競叢祠淫祀金碧輝映詢)¶
　　(將軍血食所茫如也隆慶五年予舉進士同年洪/桐劉君尹臨潁永平王君尹郾城因以語之二君)¶
<pb:KR2k0047_WYG_048-88a>¶
　　(慨然曰此令首務也抵任進父老考圖牒故有祠/冇田寖逺莫可復乃於橋北官道隙地為祠祀將)¶
　　(軍未竣而二君以治行入為臺諫復得清苑劉君/高平陳君相繼尹潁前後經營落成請予文勒諸)¶
　　(石遂稍次宋史而為記曰楊將軍諱再興不詳何/許人賊曹成將也紹興二年岳飛破成再興起躍)¶
　　(入澗張憲欲殺之再興曰願執我見岳公遂就縛/飛竒其貌釋之曰汝當以忠義報國再興感謝飛)¶
　　(屯襄陽以圖中原遣再興至西京長水縣之業陽/殺孫都統及統制滿在斬五百餘人餘黨奔潰明)¶
　　(日再戰於孫洪澗破其衆二千復長水得糧二萬/石以給軍民盡復西京險要又得偽齊所留馬萬)¶
　　(匹芻粟數十萬中原響應復至蔡州焚賊種屯飛/敗金人於郾城烏珠怒合龍虎大王葢天大王及)¶
　　(韓常兵逼之飛遣子雲當敵再興單騎破其軍手/殺數百人而還烏珠憤甚併力復來屯兵十二萬)¶
<pb:KR2k0047_WYG_048-88b>¶
　　(於臨潁再興以三百騎遇於小商橋殺二千餘人/及萬户薩巴貝勒千户百人再興死之後獲其屍)¶
　　(焚之得箭鏃二升飛痛惜甚張憲繼至烏珠夜遁/嗚呼兹毋論宋事以二邑言烏珠驍勇憤怒益兵)¶
　　(如毒火燎原臨潁郾城勢且岌岌而再興以三百/騎當十二萬之衆力戰而死其英氣神勇自足以)¶
　　(褫烏珠之魄矣故張憲甫至敵遂驚潰合境保全/藉使再興疑畏不前弗克致死金人奮勇長驅兩)¶
　　(邑之民其存幾何自昔禦災捍患具載祀典矧又/以死勤事若斯慘烈哉生為烈士殁為忠臣捐軀)¶
　　(報國死不旋踵宜岳忠武之痛惜而為之長慟也/予昔經其故壘想其裹瘡血戰矢集如蝟披靡馳)¶
　　(擊之狀悲風四起白日為匿未嘗不拊橋柱而涕/泣淚涔涔下也嗟乎將軍死距今幾百年耳廟貌)¶
　　(無存蒸嘗莫薦生於斯官於斯者獨何心哉然則/諸君是舉不惟闡幽表烈慰忠魂於既往厲臣節)¶
<pb:KR2k0047_WYG_048-89a>¶
　　(於來茲其於守土者之責亦可謂無負矣劉君名/應元王君名印祥俱進士劉君名蚧舉人陳君名)¶
　　(燦進/士)三賢祠(在襄城縣北潁橋祀/潁考叔李膺范純仁)裴晉公廟(有二/一在)¶
　　(郾城縣東北七里一在新鄭縣北四十里唐丞相/裴度平淮西駐節明邵寳記郾城西北五十里有)¶
　　(鎮曰裴城唐丞相晉國公討淮西時嘗視師於此/後人因以公姓命其城又以命其鎮鎮之中故有)¶
　　(晉公祠不知其所創始葢民之私祀祈豐禳沴往/往即焉然非典也吏罔攸司葺不葺惟民嵗久且)¶
　　(敝比寳來守許行縣道祠下慨然感之乃勸其鎮/之民某稍為完修建額於門設主於堂舊者以新)¶
　　(陋者以雅有所瞻焉又請於廵撫都御史徐公暨/藩臬諸公嵗役一人俾繼守勿壊且為定私祀期)¶
　　(式主以鄉民耆老有行義者而記其事於石某按/韓碑元和十二年八月丞相某至師十月丞相某)¶
<pb:KR2k0047_WYG_048-89b>¶
　　(入蔡然則公駐茲地僅兩月耳非有居守撫治之/勤而民之敬愛亦至於是豈公求民民有私於公)¶
　　(哉誠於國故在在而感仁於人故在在而孚其車/服所臨節鉞所指當有不言而喻者矣然方是時)¶
　　(獻俘於朝立石記功卒為忌者所中至有斵碑之/舉抑不知碑可斵而其感孚於人者不可忘也不)¶
　　(然一戾止之間而城曰裴鎮亦曰裴且記焉至於/今者亦獨何哉由此觀之則是非之在民者公於)¶
　　(在國其在後世者公於在當時此理之固然無足/怪也寳獨念公之在師與賊壘相距曾不數合而)¶
　　(從容暇豫若無事焉諸從事方且談笑為樂至形/之詩咏則公素定之志夙成之謀優為之才大受)¶
　　(之量皆於是乎見之夫惟素也故不可動惟夙也/故不可撓惟優也故不可克惟大也故不可測是)¶
　　(其克成厥功葢有不偶然者故凡有志經世之士/莫不以公為望嗚呼民懐其恩士服其德立於百)¶
<pb:KR2k0047_WYG_048-90a>¶
　　(世之上而百世之下身其地者如見其人焉寳知/是祠之不朽也寳知是祠之不朽也於是乎記而)¶
　　(復系之以迎送神辭使歌於享辭曰公將降兮兹/城駕風雲兮揚靈繁歌舞兮在庭去千秋兮如有)¶
　　(情蠲我俎兮㫖我觥右迎神公奄去兮何鄉欻逺/駕兮八荒佇城臯兮徬徨裴之城兮召之棠後千)¶
　　(秋兮不忘/右送神)商高宗廟(在郾城縣西北/祀商王武丁)五老祠(在郾/城縣)¶
　　(儒學内祀金麻九疇張榖張從正/王子可山堂老人明成化間建)¶
　禹州¶
　　社稷壇(在北闗宻縣壇在城西北/新鄭縣壇在城西北一里)風雲雷雨山川¶
　　壇(在南闗宻縣壇在南闗/新鄭縣壇在城東南)先農壇(在東闗宻縣壇/在城東新鄭縣)¶
<pb:KR2k0047_WYG_048-90b>¶
　　(壇在城/東北)厲壇(在北闗宻縣壇在城北/新鄭縣壇在城東北)¶
　　文廟(崇祀啟孔子又另立啟聖/祠祀  聖公雍正元年奉)¶
(㫖追封祠孔子五代為王爵改名崇聖祠又學宫建名/    宦  祀名宦鄉賢祠祀鄉賢俱詳學校志各縣俱)¶
　　(同/)忠義祠(在學宫内宻縣祠在學宫/外新鄭縣祠在學宫内)節孝祠(在州/治東)¶
　　(南宻縣祠在城内西街/新鄭縣祠在縣治東南)城隍廟(在西門内宻縣廟/在城内西街新鄭)¶
　　(縣廟在縣/治東北)闗帝廟(在州治西祀漢忠/義侯雍正元年奉)¶
(㫖追封忠義侯三代為公爵另立祠祀宻/    縣廟在西闗新鄭縣廟在東門外)旗纛廟(在城/北新)¶
　　(鄭縣廟在東/門甕城内)龍神廟(在城西雍/正五年奉)¶
<pb:KR2k0047_WYG_048-91a>¶
(㫖京師裝塑神像各省遣官迎請崇祀宻縣/    廟在柏崖山新鄭縣廟在縣南門内)火神廟(在/城)¶
　　(西南隅宻縣廟在南闗/新鄭縣廟在甕城内)八蜡廟(在南闗宻縣廟在/南闗新鄭縣廟在)¶
　　(東門/外)東嶽廟(在東闗宻縣廟在城外東/崗新鄭縣廟在縣治東南)文昌祠(在/學)¶
　　(宫東宻縣祠在城内東/街新鄭縣祠在學宫内)禹王廟(在州治西南唐/天寳元年建)湯¶
　　王廟(在州北門内明/嘉靖十年建)神后山神廟(在州神后山前/明永樂二年有)¶
　　(騶虞出於山中/因建廟祀神)遺愛祠(在州城内東北祀子産韓/延壽黃霸寇恂郭伋卓茂)¶
　　黃霸祠(在州西/五里)訾僊廟(在州東門外一里許順治/十六年廵梁道沈荃重修)¶
　　卓令祠(有二一在州東五里一在/宻縣東三十里祀漢卓茂)馬端肅公祠(在/州)¶
<pb:KR2k0047_WYG_048-91b>¶
　　(北門外祀兵部/尚書馬文升)忠烈祠(在州南闗祀明/兵廵道李乘雲)李公祠(在/州)¶
　　(東闗祀明提學/副使李夢陽)許魯齋祠(在新鄭縣儒學内祀元/儒許衡明宣徳間建明)¶
　　(薛瑄記新鄭縣西山大隗山之左里曰陽緩元魯/齊先生許文正公所生之地也先生世家河内金)¶
　　(季其先人避兵是邑實生先生於里中金大安己/已嵗也縣學有祠以祀先生其事具於碑今碑存)¶
　　(而祠廢士大夫之往來與凡民之向學者或嗟嘆/以為缺典江西鄧麟訓導邑庠乃即夫子宫墻東)¶
　　(隙地搆屋三間作先生像於中以時致祀既而求/記於河南僉憲劉公咸公以推余余憶往年過是)¶
　　(邑鄧方謀作祠又二年再至祠成久矣鄧之志可/嘉哉於乎先生之道之德之學所以紹程朱之正)¶
　　(傳淑萬世之人心者固不待後學小生之稱賛而/獨念是邑乃先生誕生之地顧祠宇久廢人心缺)¶
<pb:KR2k0047_WYG_048-92a>¶
　　(然無以寓敬鄧能因心興事作新斯宇使凡進謁/庭下者如親炙先生若充然有得而退其有補於)¶
　　(天理民彜不淺矣遂書其事以/告後之人俾無替於承祀云)三賢祠(在新鄭縣/東北丁馬)¶
　　(保祀鄭子産裴/中立王沂公)白龍王廟(在宻縣南柏崖山/明永樂間奉勅修)五虎¶
　　廟(在宻縣東五十里三國時闗侯張飛馬超/黄忠趙雲破曹操於此後人為之立廟)¶
　鄭州¶
　　社稷壇(在西闗滎澤縣壇在西門外滎陽縣壇在/西門外河陰縣壇在北門外汜水縣壇在)¶
　　(城/北)風雲雷雨山川壇(在南門外榮澤縣壇在南門/外滎陽縣壇在南門外河陰)¶
　　(縣壇在南門外汜/水縣壇在東闗外)先農壇(在東門外滎澤縣壇在/東門外滎陽縣壇在東)¶
<pb:KR2k0047_WYG_048-92b>¶
　　(門外河陰縣壇在東門/外汜水縣壇在東郭外)厲壇(在北門外滎澤縣壇/在北門外滎陽縣壇)¶
　　(在北門外河陰縣壇在北/門外汜水縣壇在城北)¶
　　文廟(崇祀啟孔子又另立啟聖/祠祀  聖公雍正元年奉)¶
(㫖追封祠孔子五代為王爵改名崇聖祠又學宫建名/    宦  祀名宦鄉賢祠祀郷賢俱詳學校志各縣俱)¶
　　(同/)忠義祠(在學宫内滎澤縣祠在學宫東滎陽縣/祠在縣治東河陰縣祠在南門内汜水)¶
　　(縣祠在/學宫左)節孝祠(在州治西滎澤縣祠在學宫西滎/陽縣祠在縣治東河陰縣祠在東)¶
　　(門内汜水縣/祠在縣治西)城隍廟(在州治東滎澤縣廟在西門/内滎陽縣廟在縣治西河陰)¶
　　(縣廟在東門内汜/水縣廟在縣治西)闗帝廟(在州治東南祀漢忠/義侯雍正元年奉)¶
<pb:KR2k0047_WYG_048-93a>¶
(㫖追封忠義侯三代為公爵另立祠祀滎澤縣廟在北/    門内滎陽縣廟在縣治西河陰縣廟在縣治西汜)¶
　　(水縣廟在/西門内)旗纛廟(汜水縣廟/在西闗)龍神廟(雍正五/年奉)¶
(㫖京師裝塑神像各省遣官迎請崇祀滎陽/    縣廟在南門外汜水縣廟在汜河口)火神廟(在/州)¶
　　(治南滎澤縣廟在南門外滎陽縣廟在縣治/西河陰縣廟在東門内汜水縣廟在北門内)八蜡¶
　　廟(在西門外滎澤縣廟在縣治後滎陽縣廟在南/門外河陰縣廟在北門外汜水縣廟在東郭外)¶
　　東嶽廟(在州北滎澤縣廟在縣東滎陽縣廟在南/門外河陰縣廟在東門外汜水縣廟在南)¶
　　(門/内)文昌祠(在州治東滎澤縣祠在學宫東滎陽縣/祠在縣治東河陰縣祠在南門内汜水)¶
　　(縣祠在/學宫内)公孫大夫廟(祀鄭大夫公孫僑在州治東/明秦金詩瓣香端拜大夫祠)¶
<pb:KR2k0047_WYG_048-93b>¶
　　(千載高風想見之愛士不忘鄉校化濟人猶説乘/輿私雲荒碧草迷青塚雨蝕蒼苔卧石碑鄭國山)¶
　　(川登眺裏獨留/遺愛不勝悲)留侯祠(在州城南新鄭界明高拱/碑記龍之為物能升降上)¶
　　(下興雲霧澤下土非人所能致也而古乃有豢龍/氏者何葢龍有欲故可以所欲豢之可豢故亦可)¶
　　(以屠也雖然此凡龍耳若神龍則不然彼其心無/所繫而變化莫可測其所食猶凡龍也即豢龍氏)¶
　　(之食亦未嘗不食也然一食即去既不知其為何/人而亦不記其為何處夫若是孰得豢之不可豢)¶
　　(也况可屠耶漢興佐命之臣三傑為最而三傑中/智莫如留侯才莫如淮陰乃淮陰竟以反誅嗟乎)¶
　　(淮陰豈嘗反哉徒以其豔於功名之際不能自脱/故冇以堅高帝死之之心而遂不能免也今觀夫)¶
　　(分地稍遲則失期不至欲王齊急則請假王降為/淮陰則怏怏無聊羞與噲等伍信於功名何如者)¶
<pb:KR2k0047_WYG_048-94a>¶
　　(帝固以為信之才若彼而其功名之念又若此使/吾在固有所以處之者吾不在則嗣子安能處之)¶
　　(處之而不當意信其可但巳乎脱如分地遲奚啻/失期脱如欲王急奚啻請假脱如有淮陰之謫奚)¶
　　(啻怏怏羞伍噲等嫌釁一起則嗣子者必且為所/魚肉而事去矣天下其能如信何故必有以死信)¶
　　(而後吾乃可以死此固高帝之心不能時刻忘者/也而信亦豈無所以致之者歟悲夫以信之才可)¶
　　(以䧺視千古固亦龍也而惜其豔於功名之際不/能自脱則其為龍也凡是固始為人所豢而卒為)¶
　　(人所屠也若留侯者雖以身從漢决策帷中然或/去或來其超然不羈之意已久孚於高帝之心至)¶
　　(其成功也侯之則侯食之邑則食固亦漢廷諸功/臣伍也而曾未有一毫岸異離羣之迹乃無何即)¶
　　(引疾以去謝跡人間使天下之人徒有咨嗟嘆息/而竟莫識其意之所在是可得而豢歟抑可得而)¶
<pb:KR2k0047_WYG_048-94b>¶
　　(屠歟然則侯亦神龍矣哉或曰侯不繫情於漢獨/奈何繫情於韓而必為報讐嗟乎忠孝丈夫之大)¶
　　(致也父之讐弗與共戴天君猶父也有君父之讐/而不以報非夫也是故侯之志始終乎是焉惟)¶
　　(其志專報主而無所繫於功名之際是故卒有以/成志而亦卒無以累其身譬之神龍者惟不可豢)¶
　　(因以不可犯也而驅風鞭霆索天下不義之人而/擊殺之亦未嘗不為也詎祗為不可豢而巳哉若)¶
　　(是則可為留侯也已矣世傳侯先韓人而自昭侯/㓕鄭遂徙都鄭越百四十有七年而後滅於秦則)¶
　　(侯正鄭人也而鄭故無祠予乃特易地一區建祠/祀侯葢不惟鄉人之後進寓景仰之意而父母之)¶
　　(邦英爽時臨或亦有所依焉乃予則為迎送神辭/俾奏之以樂尸辭曰摧嬴楚兮報韓偕赤松兮棄)¶
　　(人間横四海兮神遊懐故都兮暫還溱之水兮陘/之山桑麻蔚兮春草斑悵美人兮未來徒怛欝兮)¶
<pb:KR2k0047_WYG_048-95a>¶
　　(心/顔)樊將軍廟(在州治内宋歐陽修樊侯廟災記鄭/之盜有入樊侯廟刳神像之腹者既)¶
　　(而大風雨雹近鄭之田麥苗皆死人咸駭曰侯怒/而為之也余謂樊侯本以屠狗立軍功佐沛公至)¶
　　(成皇帝食邑舞陽剖符傳封與漢長久禮所謂有/功德於民則祀之者歟舞陽距鄭既不逺又漢楚)¶
　　(嘗苦戰滎陽京索間亦侯生平提戈斬級所立功/處故廟而祀之宜矣方侯之驂乘沛公事危鴻門)¶
　　(瞋目一顧使羽失勢其勇力有過人者故後世言/䧺武稱樊將軍宜其聰明正直有遺靈矣然當盜)¶
　　(之剚刃腹中獨不能保其心腹腎腸哉而反貽怒/於無罪之民以逞其恣睢何哉豈生能萬人敵而)¶
　　(死不能庇一躬耶豈其靈不神於禦盜而反神於/平民以駭其耳目耶風霆雨雹天之所以震耀威)¶
　　(罰有司者而侯又得以濫用之耶葢聞陰陽之氣/怒則薄而為風霆其不和之甚者凝結而為雹方)¶
<pb:KR2k0047_WYG_048-95b>¶
　　(今嵗且久旱伏陰不興壯陽剛燥疑有不和而凝/結者豈其適會民之自災也耶不然喑嗚叱咤使)¶
　　(風馳霆擊則侯/之威靈暴夫哉)鄭莊公廟(在滎陽縣東南二十里/即潁考叔諫莊公之所)¶
　　(後人因立/廟祀之)武安君廟(在滎陽縣西南/祀秦將白起)紀將軍廟(在/滎)¶
　　(澤縣西二十五里祀漢紀信明正統三年奉勅建/明歐陽哲記鄭州滎澤縣西有滎陽舊城漢紀信)¶
　　(將軍墓在焉正統三年二月詔封信滎澤侯諡忠/烈建廟墓前有司春秋致祭葢從鄭州儒學訓導)¶
　　(郭明郁之請所以表忠義而勵臣節也惟兹滎陽/鄭衞之間實為楚漢之地當時楚兵圍高帝甚急)¶
　　(漢之謀臣武將非不多也顧無䇿以出之者侯獨/乗王車詐為漢王出降由是帝得脱去羽怒燒殺)¶
　　(之夫以項羽之暴所過誅戮無遺侯固知詐必見/殺也乃死而不畏其殉上之心亦何烈哉向㣲侯)¶
<pb:KR2k0047_WYG_048-96a>¶
　　(帝必勢屈降楚項羽當肆憤而甘心焉則漢事去/矣雖蕭何守闗中韓張為腹心將何所及乎帝既)¶
　　(出収兵復振不二年斃羽而成帝業所以傳炎漢/四百年之社稷皆侯之力也其忠亦大矣或謂帝)¶
　　(既即位爵賞封䘏不逮於侯又無一人為侯推明/者皆以為憾以余考之殆史氏之缺文耳否則漢)¶
　　(初剖封功臣雖雍齒之讐且不遺焉而何靳於侯/耶夫爵賞之報在當時者逸於史而難稽追崇之)¶
　　(典在後世者緣輿情而可為嘗觀唐盧藏用為墓/碑謂縣令孔奉先修治侯墓以其事上請而所司)¶
　　(抑不以達庸可慨歟歴年數百莫冇能表之者宋/周潁為廟記載真宗封侯為太尉又為柘大廟宇)¶
　　(而隨以圯其制亦未備也洪惟聖朝褒忠尚賢之/意無間今昔凡忠臣烈士墓則樵牧有禁廟則祭)¶
　　(祀有時著於令典然侯精誠偉烈後千數百年而/始顯豈不異哉制下知州林厚奉命惟謹躬詣墓)¶
<pb:KR2k0047_WYG_048-96b>¶
　　(所建廟廟成學正沈衡徵文記之余因述紀侯忠/君之大節朝廷褒崇之盛典并以明史氏之缺遺)¶
　　(後之人其/永覽焉)¶
　陜州¶
　　社稷壇(在西闗靈寳縣壇在西闗/閿鄉縣壇在城西門外)風雲雷雨山川¶
　　壇(在南闗靈寳縣壇在南/闗□鄉縣壇在南門外)先農壇(在南闗靈寳縣/壇在城東閿鄉)¶
　　(縣壇在/城東南)厲壇(在北闗靈寳縣壇在北/闗閿鄉縣壇在北闗)¶
　　文廟(崇祀啟孔子又另立啟聖/祠祀  聖公雍正元年奉)¶
(㫖追封祠孔子五代為王爵改名崇聖祠又學宫建名/    宦  祀名宦鄉賢祠祀鄉賢俱詳學校志各縣俱)¶
<pb:KR2k0047_WYG_048-97a>¶
　　(同/)忠義祠(在學宫内靈寳縣祠在學/宫内閿郷縣祠在學宫内)節孝祠(在學/宫内)¶
　　(靈寳縣祠在學宫内/閿鄉縣祠在學宫内)城隍廟(在州治東靈寳縣廟/在縣治西閿鄉縣廟)¶
　　(在縣治/東北)闗帝廟(在州治西祀漢忠/義侯雍正元年奉)¶
(㫖追封忠義侯三代為公爵另立祠祀靈寳/    縣廟在城東闗閿鄉縣廟在東門内)旗纛廟(在/城)¶
　　(東北靈寳縣廟在西/闗閿鄉縣廟在東闗)龍神廟(在州治北闗/雍正五年奉)¶
(㫖京師裝塑神像各省遣官迎請崇祀靈寳縣/    廟在城東五底村閿鄉縣廟在西門外)火神廟¶
　　(在州治西靈寳縣廟在縣/治西閿郷縣廟在縣治西)八蜡廟(在州治南靈寳/縣廟在南闗閿)¶
　　(鄉縣廟在/西門外)文昌祠(在州治南靈寳縣在學/宫東閿鄉縣在城内)神農廟¶
<pb:KR2k0047_WYG_048-97b>¶
　　(在州東南大陽社唐天寳/元年建明洪武年間修)召公廟(在州治/東北)老子祠¶
　　(在州東相傳老子嘗煉丹於此後人立廟祀之隋/薛道衡碑記自太極權輿上元開闢舉天維而懸)¶
　　(日月横地角而載山河一消一息之精靈上生下/生之氣候固以財成庻類亭毒羣品有人民焉有)¶
　　(君長焉至若上皇䆳古夏巢冬穴静神息智鶉居/鷇飲大禮與天地同節非析疑於俎豆大樂與天)¶
　　(地同和豈考擊於鐘鼓逮乎失道後德失德後仁/皇王有歩驟之殊民俗有淳漓之變於是儒墨争)¶
　　(鶩名法並馳禮經三百不能檢其情甫刑三千未/足息其奸是故潔其流者澄其源直其末者正其)¶
　　(本源源本本其唯大道乎老君感星載誕莫測其/受氣之由指李為姓未詳其吹律之本含靈在孕)¶
　　(七十餘年生而白首自以老子為號其狀也三門/䨇柱表鼻耳之竒蹈五把十顯手足之異爰自伏)¶
<pb:KR2k0047_WYG_048-98a>¶
　　(羲至於周氏綿祀歴代見質變文在文王武王之/時居藏史柱史之職南朝屢易容貌不改宣尼一)¶
　　(覩嘆龍德之難知闗尹四望識真人之將隱乃發/揮衆妙著書二篇率性歸道以無為用其辭簡而)¶
　　(要其㫖深而逺飛龍成卦未足比其精微獲麟筆/削不能方其顯晦用之冶身則神清志静用之治)¶
　　(國則返朴還淳既經鍊形物表巻迹方外蜺旌宻/駕往來紫府金漿玉酒讌衎清都叅日月之光華)¶
　　(與天地而終始步其流者則擯落囂塵得其門者/則騰驤雲霧大椿凋茂非蜉蝣之所知洪渤淺深)¶
　　(豈馮夷之能測盛矣哉固無徳之稱也莊周云老/聃死秦佚弔之三號而出是謂遁天之形雖復傲)¶
　　(吏之寓言亦蟬蛻之㣲㫖皇帝誕靈縱睿按統膺/期照舂陵之赤光發芒山之紫氣珠衡日角天表)¶
　　(冠於百王明鏡衢尊聖德會於千秋周道云季多/難在時九鼎共海水同飛兩日與洛川俱闢天齊)¶
<pb:KR2k0047_WYG_048-98b>¶
　　(地軸之所蛇食鯨吞銅陵玉壘之區狼顧鴟跱黄/庭奸宄鄭阻兵禍大縱毒螫將遍函夏神謀内斷)¶
　　(靈武外馳應欃槍而掃除仗旄鉞而斬伐共工既/翦重立乾坤蚩尤就戮更調風雨宰制同造化之)¶
　　(工生靈荷魂魄之賜萬方欣戴九服謳謌乃允答/天人祗膺揖讓升泰壇而禮上帝坐明堂而朝羣)¶
　　(后昔軒轅顓頊建國不同太昊少昊邦畿各異舜/改堯都夏遷虞社歴選前辟義存創造惜十家之)¶
　　(産愛兆民之力經始帝居不移天府規摹紫極仍/據皇圖下宇上棟務存卑儉右平左墄聿尊制度)¶
　　(朝夕正殿不别起於鵷鸞升降靈臺豈更營於鳷/鵲憂勞庻績矜育蒼生念兹在兹發於寢寐棘木)¶
　　(胏石特降皇情祝網泣辜深存寛簡緋纓知恥畫/服興慙天無入牢之星地滅成牛之氣延閣廣蒐)¶
　　(考集羣典石渠璧水闡揚儒業綴五禮於將壊正/六樂於已崩總章溺志之音太師成功之頌承華)¶
<pb:KR2k0047_WYG_048-99a>¶
　　(養德作貳東朝外正萬邦内宏三善繼離炳曜重/日垂明永固洪基克隆鼎祚以維城磐石多藝多)¶
　　(才良佐寳臣允文允武為王室之藩屏成神化之/丹青致世俗於潤塗納烝民於壽域旄頭垂像窮)¶
　　(髮成形獯獊作患其來乆矣無上算以制之用下/策而難服自我開運耀德戢兵感義懐仁稱藩請)¶
　　(朔稽顙欵塞匍匐投掌牂牁夜郎之所靡漢桑乾/之地咸被聲敎並入提封閩越勾吳不愆貢職夫)¶
　　(餘肅慎無絶譯邸遐邇禔福文軌大同自三代之/餘六䧺競逐秦居閏位漢雜霸道魏氏則三分鼎)¶
　　(峙有晉則偏安江左降斯以後粹駁不分帝迹皇/風寂寥千載天命聖德會昌神道變億兆之視聽)¶
　　(復三五之規模固以幽明贊協符瑞彪炳千年靈/蔡著天性以効徴三足神烏感陽精而表質春泉)¶
　　(如醴出自京師秋露凝丼遍於竹葦星光若月雲/氣非煙三農應銅爵之鳴五緯叶珠囊之度信可)¶
<pb:KR2k0047_WYG_048-99b>¶
　　(以揚鑾動蹕肆覲東后玉檢金䋲登封岱岳而謙/以自牧為而不宰尚寢馬卿之書未允梁松之奏)¶
　　(在青蒲之上常若乗奔處黃屋之下無忘夕惕雖/蒼璧黃琮事天事地南征火正屬神之禔猶恐祀)¶
　　(典未宏秩宗廢禮永言仁里尚想元極夀宫靈座/麋鹿徙倚華葢罽壇風霜凋敝乃詔上開府儀同)¶
　　(三司亳州刺史武陵公元胄考其故迹營建祠堂/皇上往因歴試總斯蕃部猶漢光司𨽻之所魏武)¶
　　(兖州之地對若相之兩城繞渦穀之二水芝田柳/路北走梁園沃野平臯東連譙國望水置𣙗揆景)¶
　　(瞻星擬𤣥圃以䟽基橫玉京而建宇所謂天大道/大難幾者矣若夫名言頓絶幽泉之路莫開形器)¶
　　(不陳妙物之功難著騰茂實飛/英聲圖丹青鏤金石不可以巳)河上公廟(在州南/雞足山)¶
　　(上公漢文/帝時人)姚梁公祠(在州東祀唐梁國公姚崇宋/元祐八年建乃崇故居也)¶
<pb:KR2k0047_WYG_048-100a>¶
　　義烈祠(在州治南宋知州李彦/仙死節故立廟祀之)龍逢祠(在靈寳縣/東門外宋)¶
　　(紹聖二年建明/𢎞治二年修)漢高祖廟(在靈寳縣南項城里高/祖嘗駐軍於此後人因)¶
　　(之立廟明洪武/二十七年重修)三田廟(在靈寳縣治南祀孝/子田真田廣田慶)許襄¶
　　毅公祠(在靈寳縣東街祀吏部尚書進以/子户部尚書誥大學士讃祔焉)王將軍¶
　　廟(在閿鄉縣東/祀晉王濬)¶
　光州¶
　　社稷壇(在城北光山縣壇在北門外固始縣壇在/西城外息縣壇在北門外商城縣壇在西)¶
　　(門/外)風雲雷雨山川壇(在城南光山縣壇在南門外/固始縣壇在南城外息縣壇)¶
<pb:KR2k0047_WYG_048-100b>¶
　　(在南門外商城/縣壇在南門外)先農壇(在西門外光山縣壇在城/西南固始縣壇在西城外)¶
　　(息縣壇在東門外商/城縣壇在東門外)厲壇(在北門外光山縣壇在/北門外固始縣壇在北)¶
　　(門外息縣壇在北門外/商城縣壇在北門外)¶
　　文廟(崇祀啟孔子又另立啟聖/祠祀  聖公雍正元年奉)¶
(㫖追封祠孔子五代為王爵改名崇聖祠又學宫建名/    宦  祀名宦鄉賢祠祀鄉賢俱詳學校志各縣俱)¶
　　(同/)忠義祠(在學宫内光山縣祠在學宫内固始縣/祠在學宫内息縣祠在學宫内商城縣)¶
　　(祠在學/宫内)節孝祠(在學宫外光山縣祠在北門内固/始縣祠在縣治東息縣祠在學宫)¶
　　(外商城縣祠/在南門内)城隍廟(在北城光山縣廟在南門内/固始縣廟在縣治西息縣廟)¶
<pb:KR2k0047_WYG_048-101a>¶
　　(在縣治西商城/縣廟在西門内)闗帝廟(在北城祀漢忠義/侯雍正元年奉)¶
(㫖追封忠義侯三代為公爵另立祠祀光山縣廟在縣/    治西固始縣廟在縣治西息縣廟在縣治十字街)¶
　　(商城縣廟/在縣西)旗纛廟(息縣廟在/城南闗)龍神廟(在北郊外固/始縣廟在北)¶
　　(城外息縣廟在南門外/商城縣廟在東門内)火神廟(在北城光山縣廟/在南門外固始縣)¶
　　(廟在鳯城門息縣廟在東/闗商城縣廟在北門外)八蜡廟(在北門外光山/縣廟在南門内)¶
　　(固始縣廟在西城外息縣廟在/北闗外商城縣廟在東門外)東嶽廟(在東門外/光山縣廟)¶
　　(在北門外固始縣廟在北闗息/縣廟在東闗商城縣廟在北闗)文昌祠(在北城内/光山縣祠)¶
　　(在學宫東固始縣祠在縣治東息縣/祠在學宫外商城縣祠在北門内)司馬温公廟¶
<pb:KR2k0047_WYG_048-101b>¶
　　(有二一在州學内宋淳熙間建明天順七年修一/在光山縣治西明洪武六年重修以公生於其地)¶
　　(也宋葉祐之記故太師文正司馬公生光山實天/禧三年十月十八日其祠於郡不知何嵗月或云)¶
　　(自嘉祐葢公之名德不獨重於熙豐元祐其在神/宗之時固已如日星之昭垂矣中興祠凡屢易紹)¶
　　(熙壬子始建於郡東堂水心為之記慶元巳未又/移於郡學講堂之西序朔望邦侯率僚吏諸生致)¶
　　(敬春秋有事學宫與從祀等然以其在堂序也三/嵗試士移徙再三而像亦往往非公之舊矣吳郡)¶
　　(何侯為守乃闢祠宇稍令崇深復求畫像於公之/曾孫倉部郎中述之家仲夏已酉行釋菜之禮奉)¶
　　(公新廟以示瞻思焉夫公之履道廸徳用舍重輕/水心既詳論之而明謨賛道化誠心貫宇宙三代)¶
　　(以下無幾矣行可一鄉名傳一時固亦鮮矣若夫/自一身而達於朝廷自朝廷而推於天下自中國)¶
<pb:KR2k0047_WYG_048-102a>¶
　　(而及於九夷八蠻人無異詞士有定論雖有私意/指擿疵毁而道德之實終於不可掩沒百世之下)¶
　　(至即生育之地尸祝而俎豆之非甚盛德孰能與/於此何侯為郡不獨考協典禮尊尚先賢而喜直)¶
　　(惡佞摧奸䕶善一言之出斷斷可復一令之行期/期可乆理財不侵下敷政必自上昭揭公事非其)¶
　　(有槩於中不能若是拳拳也昔蘇公疑韓公沒必/不眷戀於潮遂為焄蒿悽愴之論焄蒿悽愴固也)¶
　　(詩曰鳬鷖在涇公尸來燕來寧祐之嘗因是詩悟/中庸之㫖曰㣲之顯誠之不可掩慈湖夫子嘆曰)¶
　　(千載不傳之妙也夫子沒絶齒不敢道者五年於/兹侯亦夫子之門人也因公之祠乃復誦之侯又)¶
　　(刋公傳家集且表廢田專給祠費嘗以嵗十月/修生初之祠云侯名元壽紹定三年八月記)憫¶
　　忠廟(在州西祀/陳亨祖)弋陽三公廟(在州西/門内)許忠節祠(有/三)¶
<pb:KR2k0047_WYG_048-102b>¶
　　(一在府學内一在光州一在固始/縣儒學内祀贈禮部尚書許逵)蘇東坡祠(在光/山縣)¶
　　(南浄居寺内/祀宋蘇軾)孫叔敖廟(有二一在固始縣西北七/十里漢縣令段先建明洪)¶
　　(武十六年修一在/固始縣期思鎮)楊行宻廟(在固始/縣獨山)桐栢廟(在新/息廢)¶
　　(縣祀桐/栢山神)息侯廟(在息縣西南十里/祀周息國始封君)息夫人廟(在息/縣城)¶
　　(西/南)賈君廟(在息縣後祀漢/新息長賈彪)忠誠廟(在息縣察院/東祀黃綰)¶
　¶
　¶
　河南通志巻四十八¶
